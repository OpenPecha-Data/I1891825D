༑༑་རྒྱ་གར་སྐད་དུ་༑་བྷིཀཥུ་ཎཱི་པྲ་ཏི་མོཀཥ་སཱུ་ཏྲ་༑་བོད་སྐད་དུ་༑་དགེ་སློང་མའི་སོ་སོར་ཐར་པའི་མདོ་༑་བམ་པོ་དང་པོ་༑་ཐམས་ཅད་མཁྱེན་པ་ལ་ཕྱག་འཚལ་ལོ་༑ ༼༢༽ ༑
སངས་རྒྱས་འགྲོ་མགོན་གཅིག་དང་དམ་ཆོས་དང་༑༑་འཕགས་ཚོགས་དཀོན་མཆོག་རྣམས་ལ་ཕྱག་འཚལ་ཏེ་༑༑ བདག་གིས་སྡུག་བསྔལ་རྣམ་པར་ཐར་པའི་རྒྱུ་༑༑་སོ་སོར ༼༣༽ ཐར་པ་བཤད་ཀྱིས་འབད་པས་ཉོན་༑༑ སྙན་པའི་བ་དན་འཇིག་རྟེན་གསུམ་དུ་གྲགས་༑༑་དམ་པའི་ཆོས་སྒྲ་སེང་གེའི་སྒྲ་བསྒྲགས་པ་༑༑ ཐམས་ཅད་མཁྱེན་པ་དཀོན་མཆོག་མཛོད་བརྙེས་པ་༑༑་ཞབས་ལ་ཚངས་དབང་གཙུག་གི་ནོར་བུས་གཏུགས་༑༑  སྡུག་བསྔལ་རྒྱ་མཚོ་གཏིང་མཐའ་མེད་རྒལ་བ་༑༑་འགྲོ་བའི་གཙོ་ལ་སྤྱི་བོས་ཕྱག་འཚལ་ཏེ་༑༑ ཐམས་ཅད་མཁྱེན་པའི ༼༤༽ བསླབ་གཞི་དཀོན་མཆོག་སྣོད་༑༑་འཕགས་པའི་ཚོགས་ཀྱི་དབུས་སུ་དབྱེ་བར་བྱ་༑༑  སངས་རྒྱས་འདུལ་བ་གང་ཆེན་མཚོ་༑༑་གཏིང་མཐའ་མེད་པ་ཐམས་ཅད་ཀྱི་༑༑ གནས་པའི་སྙིང ༼༥]་]དང་སྙིང་པོ་ནི་༑༑་སོ་སོར་ཐར་པ་འདི་ཡིན་ནོ་༑༑  འདི་ནི་དམ་ཆོས་རྒྱལ་པོ་ཡི་༑༑་ཆོས་ཀུན་གྱི་ནི་འདྲེན་པ་མཆོག་༑༑ འདི་ནི་དགེ་སློང་ཚོང་ཚོགས་ཀྱི་༑༑་བསླབ་ཟོང་ཚོང་ཁང་ཆེན་པོ་ཡིན་༑༑  ཚུལ་ཁྲིམས་འཚལ་པས་ཟིན་རྣམས་ཀྱི་༑་(2a1)_snying po ni || so sor thar pa 'di yin no || 'di ni dam chos rgyal po yi || chos kun gyi ni 'dren pa mchog ||  'di ni dge slong tshog tshogs kyi || bslab zong tshong khang khang chen po yin || tshul khrims 'tshal pas zin rnams kyi ||_(2)_| gdug pa rnam sel sman 'di yin ||  'di ni lang tsho rnam sel sman 'di yin || 'di ni lang tsho rnam 'phrul ba'i || rkang gnyis gzhon nu'i lcags kyu yin || mtsho bas zab pa'i 'khor ba las || sgrol ba'i rgal thabs 'di yin te ||  'di ni bzang 'gror 'gro ba yi || nges pa'i chu lon za ma pa_(3)_yin || 'di ni nyon mongs pham byed lam || rgyal po yi ni 'dren pa mchog ||  'di ci thar pa'i grong 'jug pa'i || them skas gzhi dang 'dra bar gnas || nga ni mya ngan 'das gyur nas || 'di ni khyed kyi ston pa'o zhes || ang byung nyid kyis gus bcas_(4)_par || nan tan dge slong tshogs mdun bstod ||  sangs rgyas zhes bya'i sgra 'di yang || 'jig rten dag na rab tu dkon || mi nyid rnyed pa shin tu dkon || rab tu 'byung ba shin tu dkon ||  de bzhin rab tu byung rnams kyi || tshul khrims phun_(5)_sum tshogs rab dkon || tshul khrims yongs su dag gyur kyang || grogs bzang shin tu rnyed par dka' ||  'jig rten sangs rgyas 'byung ba dang || mi dag rab tu 'byung ba dang || tshul khrims phun sum tshogs pa dang || grogs bzang rnyed dka'_(6)_rnyed gyur nas ||  mkhas pa bdag la legs 'dod cing || de dag 'bras bcas byed 'dod pas || sdom brtson rnams kyis so sor thar || mnyan pa'i phyir ni 'bad par bya ||  dge slong dbang dul kun dbang pom || sangs rgyas mi 'gyur rab byung ba || (2b1)_nges par thar pa 'dod rnams kyi || so sor thar pa rtag tu srungs ||  bskal pa bye ba rnams su yang || so sor thar pa thos pa dang || gzung dang 'dzin pa rnyed dka' zhing || sgrub pa'ang shin tu rnyed par dka'(་༑༑ སངས་རྒྱས་རྣམས་ནི་འབྱུང་བ་བདེ་༑༑་ཆོས་བསྟན(2)_pa yang bde ba yin ||  dge 'dun mthun pa bde ba ste || mthun pa rnams kyi dka' thub bde || 'phags pa rnams ni mthong ba bde || dam pa dag dag 'grogs pa bde ||  byis pa rnams ni ma mthong na || rtag tu bde ba nyid du 'gyur || tshul khrims ldan pa_(3)_mthong ba bde || mang du tos pa mthog ba bde ||  yang srid rnam par grol ba yi || dgra bcom pa dag mthong ba bde || 'jug dogs bde ba'i chu klung bde || chos la goms pa'i skye bo bde || shes rab thob par gyur pa bde || nga 'o nga rgyal zad pa bde ||  nges_(4)_par byas shing dbang po thul ba dag || dgon pa zhi ba rnams su rgas gyur dang || mang du thos pa nags kyi nag dag tu || lang tsho yol ba rnams kyi gnas pa bde ||
འཕགས་མ་དག་སོ་ག་རྣམས་ཀྱི་འདས་པ་དང་༑༑་ལྷག་མ་ཇི་ཙམ་པ་དེ་ཙམ་མོ་༑༑འཕགས་མ་དག ༼༥༽ རྒ་བ་དང་འཆི་བ་མངོན་པར་འོང་ཞིང་སྟོན་པའི་བསྟན་པ་པ་ཡང་འཇིག་པར་འགྱུར་༑་ཆོས་ཀྱི་རི་རབ་ཀྱང་འཇིག་བར་འགྱུར་༑་ཆོས་ཀྱི་ཤིང་ལྗོན་པའང་འཆག་པར་འགྱུར་༑་ཆོས་ཀྱི་འཁོར་ལོ་ཡང་ཉམས་པར་འགྱུར་༑་ཆོས་ཀྱི་སྒྲོན་མའང་འཆི་བར་འགྱུར་༑་ཆོས་ཀྱི་རྒྱ་མཚོ་ཡང་སྐམས ༼༦༽ པར་འགྱུར་ལ་༑་མ་རིག་པའི་མུན་ནག་ནི་མཐུ་ཆེ་བར་འགྱུར་༑་སྒྲུབ་པར་བྱེད་པ་ནི་ཡོངས་སུ་ཉམས་པར་འགྱུར་ཏེ་༑་སྒྲུབ་པ་པོ་དག་མེད་ན་ཡུན་མི་རིང་བར་འཇིག་རྟེན་འདི་ན་སྣང་བ་མེད་པར་འགྱུར་བས་དེའི་ཕྱིར་འཕགས་མ་དག་བག་ཡོད་པས་རྣལ་འབྱོར་དུ་བྱའོ་༑༑དེ་བཞིན ༼༧༽ གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་བྱང་ཆུབ་དང་༑་གཞན་ཡང་གང་དག་དེ་ལྟ་བུ་དང་མཐུན་པ་དགེ་བའི་ཆོས་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱང་བག་ཡོད་བས་འཐོབ་བོ་༑༑བཅོམ་ལྡན་འདས་ཀྱི་ཉན་ཐོས་ཀྱི་དགེ་འདུན་ནི་དོན་ཉུང་བ་བྱ་བ ༼༣ཨ༡༽ ཉུང་བ་ཡིན་པས་དགེ་འདུན་ཐོག་མར་བྱ་བ་ཅི་ཡོད་༑་འཕགས་མ་དོག་མ་ལྷགས་པ་རྣམས་ལ་འདུན་པ་དང་ཡོངས་སུ་དག་པ་དྲིས་ཤིག་༑་དྲིས་ནས་ཀྱང་བརྗོད་པར་བྱའོ་༑༑
ཤཱཀྱ་སེང་གེ་དེ་ལ་ནི་༑༑སོར་མོ་བཅུ་ཡིས་ཐལ་སྦྱར་ནས་༑༑ སོ་སོར་ཐར་བ་གདོ་ན ༼༢༽ བར་བྱ་༑༑་གདུལ་བའི་དོན་དུ་ང་ལས་ཉོན་༑༑  ཐོས་ནས་དྲང་སྲོང་ཆེན་པོ་ཡིས་༑༑་ཇི་སྐད་གསུངས་བཞིན་བསྒྲུབ་བྱ་ཞིང་༑༑ ཁ་ན་མ་ཐོ་ཕྲོ་རྣམས་ལ་༑༑་བརྟུན་ཅིང་བྱེད་བ་ཉིད་དུ་གྱིས་༑༑  རྟག་ཏུ་འབད་པས་འདའ་བ་ཡི་༑༑་སེམས་རྟ་ཁ་བླན་དཀའ་བ་ལ་༑༑ མཐུན་པ ༼༣༽ གཟེར་རྣོན་བརྒྱ་པ་ཡི་༑༑་སྲབ་འདི་སོ་སོར་ཐར་འདི་ཡིན་༑༑  ཆེ་བ་གང་དག་ངག་ཙམ་གྱིས་༑༑་ལྡོག་ཅིང་མཚམས་ལས་མི་འདའ་བ་༑༑ དེ་དག་མི་རྟ་བཟང་པོ་སྟེ་༑༑་ཉོན་མོངས་ག་ཡུལ་ལས་དེས་རྒྱལ་འགྱུར་༑༑  སུ་ལ་སྲབ་འདི་མེད་པ་དང་༑༑་ནམ་དུའང་འདོད་པར་མི་འགྱུར ༼༤༽ བ་༑༑ དེ་དག་ཉོན་མོངས་ག་ཡུལ་གྱིས་དཀྲུགས་༑༑་འཇོག་བྲལ་རྣམ་པར་འཁྱིམ་པར་འགྱུར་༑༑
དགེ་འདུན་འཕགས་མ་རྣམས་གསན་དུ་གསོལ་༑་དེང་དགེ་འདུན་གི་གསོ་སྦྱོང་བཅུ་བཞི་པའམ་བཅྭ་ལྔ་པ་ལགས་ཏེ་༑་གལ་ཏེ་དགེ་འདུན་གྱི་དུས་ལ་ཕབ་ཅིང་བཟོད་ན་དགེ ༼༥༽ འདུན་གྱིས་གནང་བར་མཛོད་ཅིག་དང་༑་དེང་དགེ་འདུན་གསོ་སྦྱོང་མཛད་དེ་སོ་སོར་ཐར་པའི་མདོ་གདོན་པ་གདོན་ཏོ་༑༑་འདི་ནི་གསོལ་བའོ་༑༑འཕགས་མ་དག་བདག་ཅག་གསོ་སྦྱོང་བྱ་སྟེ་༑་བདག་གིས་སོ་སོར་ཐར་པའི་མདོ་གདོན་བ་གདོན་གྱིས་ལེགས་པར་ཉོན་ལ་རབ ༼༦༽ ཏུ་ཡིད་ལ་གྱིས་ཤིག་དང་བདག་གིས་ཁྱེད་ལ་བཤད་དོ་༑༑ཁྱེད་ཅག་སུ་ལ་ལྟུང་བ་ཡོད་པ་དེ་མཐོལ་ཅིག་༑་ལྟུང་བ་མེད་ན་ཅང་མ་སྨྲ་ཤིག་༑་ཅང་མི་སྨྲ་ན་བདག་གིས་འཕགས་མ་དག་ཡོངས་སུ་དག་པར་རིག་པར་བྱའོ་༑༑ཇི་ལྟར་སོ་སོར་དྲིས་ནས་དགེ་སློང་མས་ལན་བཏབ་པ་དེ ༼༧༽ བཞིན་དུ་དགེ་སློང་མའི་འཁོར་འདི་ལྟ་བུར་ཡང་ལན་གསུམ་གྱི་བར་དུ་བསྒྲགས་པར་བྱ་བ་ཡིན་ནོ་༑༑ཡང་དགེ་སློང་མ་གང་དགེ་སློང་མའི་འཁོར་འདི་ལྟ་བུར་ལན་གསུམ་གྱི་བར་དུ་བསྒྲགས་པ་ན་ལྟུང་བ་ཡོད་ལ་དྲན་བཞིན་དུ་མི་མཐོལ་ན་དེ་ཤེས་བཞིན་དུ་བརྫུན་དུ་སྨྲ་བ་ཡིན་ནོ་༑ ༼༣བ༡༽ འཕགས་མ་དག་ཤེས་བཞིན་དུ་བརྫུན་དུ་སྨྲ་བ་ནི་བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་གསུངས་སོ་༑༑དེ་བས་ན་དགེ་སློང་མ་ལྟུང་བ་བྱུང་བ་རྣམ་པར་དག་པར་འདོད་པས་ལྟུང་བ་ཡོད་ལ་དྲན་བཞིན་དུ་མཐོང་བ་མཐོལ་བར་བྱའོ་༑༑མཐོལ་ན་བདེ་བ་ལ་རེག་པར་གནས ༼༢༽ པར་འགྱུར་རོ་༑༑་མ་མཐོལ་མ་བཤགས་ན་མི་འགྱུར་རོ་༑༑
འཕགས་མ་དག་བདག་གིས་སོ་སོར་ཐར་པའི་མདོ་གདོན་པའི་གླེང་གཞི་བཏོན་ཟིན་ཏོ་༑༑་དེ་ལ་བདག་གིས་འཕགས་མ་དག་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ་༑༑ཅི་འདི་ལ་ཁྱེད་ཡོངས་སུ ༼༣༽ དག་གམ་ཞེས་ལན་གཉིས་ལན་གསུམ་དུ་དྲིའོ་༑༑འདི་ལ་འཕགས་མ་དག་ཡོངས་སུ་དག་ན་འདི་ལྟར་ཅག་མི་སྨྲ་བས་དེ་དེ་བཟིན་དུ་འཛིན་ཏོ་༑༑་༑༑
----------
སྡོམ་ལ་༑ མི་ཚངས་སྤྱོད་དང་རྐུ་བ་དང་༑༑ མི་གསོད་བརྫུན་དུ་སྨྲ་བ་དང་༑༑ ས་གའི་བུ་དང་སྤོས་འཚོང་ཁྱེའུ་༑༑ ༼༤༽ མཛའ་མོ་དང་ནི་གྲེ་སྐྱེས་པའོ་༑༑
འཕགས་མ་དག་ཕམ་པར་འགྱུར་བའི་ཆོས་བརྒྱད་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་ལས་འབྱུང་ངོ་༑༑
ཡང་དགེ་སློང་མ་གང་དགེ་སློང་མ་རྣམས་དང་ལྷན་ཅིག་བསླབ་པ་མཚུངས་པར་གྱུར་པས་བསླབ་པ་མ་ཕུལ་བསླབ་པ ༼༥༽ ཉམས་པར་མ་བྱས་པར་མི་ཚངས་པར་སྤྱོད་པ་འཁྲིག་པའི་ཆོས་བསྟེན་ན་ཐ་ན་དུད་འགྲོའི་སྐྱེ་གནས་སུ་སྐྱེས་པ་དང་ལྷན་ཅིག་ཀྱང་རུང་སྟེ་༑་དགེ་སློང་མ་དེ་ཡང་ཕམ་པར་གྱུར་པ་ཡིན་གྱིས་གནས་པར་མི་བྱའོ་༑༑
ཡང་དགེ་སློང་མ་གང་གཞན་དག་གིས་གྲོང་ན་འདུག་པ་དང་དགོན ༼༦༽ བ་ན་འདུག་པ་མ་བྱིན་པར་ལེན་པ་རྐུ་བའི་ལེན་པ་རྐུ་བའི་གྲངས་སུ་གཏོགས་བ་བླངས་ན་ཇི་ཙམ་མ་ཕྱིན་པར་བླངས་པས་དེ་རྒྱལ་པོའམ་བློན་པོ་ཆེན་པོས་བཟུང་ནས་དེ་ལ་འདི་སྐད་ཅེས་༑་ཀྱེ་བུད་མེད་ཁྱོད་ནི་རྐུན་མའོ་༑༑་བྱིས་པའོ་༑༑་བླུན་མོའོ་༑༑་རྐུ་བའོ་ཞེས་ཟེར་ཞིང་གསོད་དམ་༑་འཆིང ༼༧༽ དམ༈་སྤྱུག་ཀྱང་རུང་སྟེ་དགེ་སློང་མ་དེ་ལྟར་མ་བྱིན་པར་ལེན་ན་དགེ་སློང་མ་དེ་ཡང་ཕམ་པར་གྱུར་པ་ཡིན་གྱིས་གནས་པར་མི་བྱའོ་༑༑
ཡང་དགེ་སློང་མ་གང་མིའམ་མིར་ཆགས་པ་ལ་བསམས་བཞིན་དུ་རུང་གིས་ལག་དར་ཏེ་སྲོག་བཅད་དམ་༑་དེ་ལ་མཚོན་བྱིན་ནམ་༑་དེ་ལ་མཚོན ༼༤ཨ༡༽ ཐོགས་པ་གཉེར་ཏམ་༑་དེ་འཆིར་བཅུག་གམ་༑་དེ་ལ་འཆི་བའི་བསྔགས་པ་བརྗོད་ཀྱང་རུང་སྟེ་༑་དེ་ལ་འདི་སྐད་ཅེས་ཀྱེ་མི་ཁྱོད་འཚོ་བ་སྡིག་པ་མི་གཙོང་བ་ངན་པ་འདིས་ཅི་ཞིག་བྱ་༑་ཀྱེ་མི་ཁྱོད་གསོན་པ་བས་ཤི་བླའོ་ཞེས་ཟེར་ཞིང་༑་ཤེས་ཀྱི་འདོད་པ་དང་སེམས་ཀྱི ༼༢༽ ཀུན་ཏུ་རྟོག་པ་དག་གིས་རྣམ་གྲངས་དུ་མས་དེ་འཆིར་བཅུག་གམ་༑་དེ་འཆི་བའི་བསྔགས་པ་བརྗོད་དེ་༑་དེ་ཡང་རྩོམ་པ་དེས་དུས་བྱས་ན་དགེ་སློང་མ་དེ་ཡང་ཕམ་པར་གྱུར་པ་ཡིན་གྱིས་གནས་པར་མི་བྱའོ་༑༑
ཡང་དགེ་སློང་མ་གང་མངོན་པར་མི་ཤེས་ཤིང་ཡོངས་སུ་མི་ཤེས་ལ་མིའི ༼༣༽ ཆོས་བླ་མ་མཐའ་དང་༑་འཕགས་པ་དང་༑་བྱེ་བྲག་ཐོབ་པ་དང་༑་ཤེས་པ་དང་༑་མཐོང་བ་དང་རེག་པར་སྤྱོད་པ་མེད་ལ་༑་མེད་བཞིན་དུ་འདི་ཤེས་སོ་༑༑་འདི་མཐོང་ངོ་ཞེས་ཁས་འཆེས་པ་ལས་དེ་ལྟུང་བ་བྱུང་བ་རྣམ་པར་དག་པར་འདོད་པས་དུས་གཞན་ཞིག་ན་དྲིས་ཀྱང་རུང་༑་མ་དྲིས ༼༤༽ ཀྱང་རུང་འདི་སྐད་ཅེས་༑་འཕགས་མ་དག་བདག་གིས་ནི་མི་ཤེས་པར་ཤེས་སོ་ཞེས་སྨྲས་༑་མ་མཐོང་བར་མཐོང་ངོ་ཞཻས་སྨྲས་ཏེ་༑་གསོག་གསོབ་བརྫུན་དུ་སྨྲས་སོ་ཞེས་ཟེར་ན་མངོན་པའི་ང་རྒྱལ་མ་གཏོགས་ཏེ་༑་དགེ་སློང་མ་དེ་ཡང་ཕ་མ་པར་གྱུར་པ་ཡིན་གྱིས་གནས་པར་མི་བྱའོ་༑༑
༼༥༽ ཡང་དགེ་སློང་མ་གང་ཆགས་པར་གྱུར་པས་སྐྱེས་པ་ཆགས་པར་གྱུར་པ་དང་༑་ལྷན་ཅིག་མིག་མན་ཆད་ཕུས་མོ་ཡན་ཆད་ཀྱི་བར་དུ་སྤྲད་༑་ཀུན་ཏུ་སྤྲད་པ་ཉམས་སུ་མྱོང་བར་བྱེད་ན་དགེ་སློང་མ་དེ་ཕ་མ་པར་གྱུར་པ་ཡིན་གྱིས་གནས་པར་མི་བྱའོ་༑༑
ཡང་དགེ་སློང་མ་གང ༼༦༽ ཆགས་པར་གྱུར་པས་སྐྱེས་པ་ཆགས་པར་གུར་པ་དང་ལྷན་ཅིག་གཟོགས་སྟེགས་དང་༑་འཕྱར་ག་ཡེང་དང་༑་རྩབ་ཧྲལ་དང་༑་ཡུལ་ཕྱོགས་དང་༑་བརྡ་དང་༑་མཚན་མ་དང་༑་སྐྱེས་པ་འོང་བ་དང་༑་འགྲོ་བ་བདག་གིར་བྱེད་པ་དང་༑་གང་དུ་སྐྱེས་པས་བུད་མེད ༼༧༽ བགྲོད་དུ་རུག་བ་དེ་ལྟ་བུའི་ཕྱོགས་སུ་ལུས་བཀན་པ་གཞི་བརྒྱད་པོའི་གནས་འདི་ལྟ་བུ་དགེ་སློང་མས་བྱས་ན་དགེ་སློང་མ་དེ་ཡང་ཕ་མ་བར་གྱུར་པ་ཡིན་གྱིས་གནས་པར་མི་བྱའོ་༑༑
ཡང་དགེ་སློང་མ་གང་དགེ་སློང་མ་ཞིག་ལ་ཕ་མ་པར་འགྱུར་བ་བྱུང་བར་ཤེས་བཞིན་དུ་འཆབ་བར་བྱེད་ཅིང ༼༤བ༡༽ གང་གི་ཚེ་དེ་ཉམས་སམ་༑་ཤིའམ་༑་འཁྱམས་སམ་༑་ཡུལ་འཁོར་གཞན་དང་ཡུལ་གཞན་དང་ཡུལ་གཞན་དང་ཡུལ་གཞན་དུ་བྲོས་པར་གྱུར་པ་དེའི་ཚེ་འདི་སྐད་ཅེས་༑་འཕགས་མ་དག་བདག་གིས་དགེ་སློང་མ་དེ་ལ་ཇི་ལྟར་ཕམ་པར་གྱུར་པ་བྱུང་བར་སྔ་ནས་ཤེས་སོ་ཞེས་ཟེར་ན་༑་དགེ་སློང་མ ༼༢༽ དེ་ཡང་ཕམ་པར་གྱུར་པ་ཡིན་གྱིས་གནས་པར་མི་བྱའོ་༑༑
ཡང་དགེ་སློང་མ་གང་དགེ་སློང་གི་དགེ་འདུན་མཐུན་པས་དགེ་སློང་གང་ལ་གནས་ནས་དབྱུང་བའི་ལས་བྱས་ཏེ་དགེ་སོང་མའི་དགེ་འདུན་མཐུན་པས་ཕྱག་བྱ་བའི་འོས་མ་ཡིན་པའི་སྡོམ་པ་བྱིན་༑་སྐྲ་འགྲེང་བར་གྱུར་༑་སྐྲ ༼༣༽ འཕྱར་བར་གྱུར་ཅིང་༑་དགེ་སློང་གི་དགེ་འདུན་ལ་སྤུ་སྙོལ་བར་བྱེད་༑་འབྱུང་བར་བསྐྱོད་༑་མཚུངས་པ་ཉེ་བར་སྟོན་ལ་༑་མཚམས་ཀྱི་ནག་དུ་འདུག་སྟེ་༑་བཟོད་པར་གསོལ་བར་ཤེས་བཞིན་དུ་དེ་ལ་འདི་སྐད་ཅེས་༑་འཕགས་པ་ཁྱོད་སྐྲ་འགྲེང་བར་གྱུར་༑་སྐྲ་འཕྱར་བར་གྱུར ༼༤༽ ཅིང༈་དགེ་སློང་གི་དགེ་འདུན་ལ་སྤུ་སྙོལ་བར་མ་བྱེད་ཅིག་༑་འབྱུང་བར་མ་བསྐྱོད་ཅིག་༑་མཚུངས་པ་ཉེ་བར་མ་སྟོན་ཅིག་༑་མཚམས་ཀྱི་ནང་དུ་འདུག་སྟེ་བཟོད་བར་གསོལ་བར་མ་བྱེད་ཅིག་༑་བདག་གིས་འཕགས་པ་ཁྱོད་ལ་ལྷུང་བཟེད་དང་༑་ཆོས་གོས་དང་༑་དྲ་བ ༼༥༽ དང་༈་ཕོར་བུ་དང་༑་སྐ་རགས་དང་༑་བཀླག་པ་དང་༑་ཁ་ཏོག་བྱ་བ་དང་༑་རྣལ་འབྱོར་དང་༑་ཡིད་ལ་བྱ་བ་དང་༑་འཕགས་པ་ལ་ཅི་དང་ཅིས་བྲེལ་བ་དེ་དང་དེས་མི་བྲེལ་བར་བསྙེན་བཀུར་བྱའོ་ཞེས་ཟེར་ན་དགེ་སློང་མ་དེ་ལ་དགེ་སློང་མ་རྣམས་ཀྱིས་འདི་སྐད་ཅེས་འཕགས ༼༦༽ མ་ཁྱོད་དགེ་སློང་གི་དགེ་འདུན་མཐུན་པས་དགེ་སློང་གང་ལ་གནས་ནས་དབྱུང་བའི་ཕྲིན་ལས་མཛད་དེ་༑་དགེ་སློང་མའི་དགེ་འདུན་མཐུན་པས་ཕྱག་བྱ་བའི་འོས་མ་ཡིན་པའི་སྡོམ་པ་བྱིན་པ་༑་སྐྲ་འགྲེང་བར་གྱུར་༑་སྐྲ་འཕྱར་བར་གྱུར་ཅིང་༑་དགེ་སློང་གི་དགེ་འདུན་ལ་སྤུ་སྙོལ ༼༧༽ བར་བྱེད་༑་འབྱུང་བར་བསྐྱོད་༑་མཚུངས་པ་ཉེ་བར་སྟོན་ལ་༑་མཚམས་ཀྱི་ནང་དུ་འདུག་སྟེ་བཟོད་པར་གསོལ་བར་ཤེས་བཞིན་དུ་ད་ལ་འདི་སྐད་ཅེས་འཕགས་པ་ཁྱོད་སྐྲ་འགྲེང་བར་གྱུར་༑་སྐྲ་འཕྱར་བར་གྱུར་ཅིང་༑་དགེ་སློང་གི་དགེ་འདུན་ལ་སྤུ་སྙོལ་བར་མ་བྱེད་ཅིག་༑་འབྱུང ༼༥ཨ༡༽ བར་མ་བསྐྱོད་ཅིག་༑་མཚུངས་པ་ཉེ་བར་མ་སྟོན་ཅིག་༑་མཚམས་ཀྱི་ནང་དུ་འདུག་སྟེ་བཟོད་པར་གསོལ་བར་མ་བྱེད་ཅིག་༑་བདག་གིས་འཕགས་པ་ཁྱོད་ལཀ་ལྷུང་བཟེད་དང་༑་ཆོས་གོས་དང་༑་དྲ་བ་དང་༑་ཕོར་བུ་དྲུང་༑་སྐ་རགས་དང་༑་བཀླག་པ་དང ༼༢༽ ཁ་ཏོན་བྱ་བ་དང་༑་རྣལ་འབྱོར་དང་༑་ཡིད་ལ་བྱ་བ་དང་༑་འཕགས་པ་ལ་ཅི་དང་ཅིས་བྲེལ་བ་དེ་དང་དེས་མི་བྲེལ་བར་བསྙེན་བཀུར་བྱའོ་ཞེས་དེ་སྐད་མ་ཟེར་ཅིག་༑་འཕགས་མ་ཁྱོད་གནས་ནས་དབྱུང་བའི་རྗེས་སུ་ཕྱོགས་པའི་གཞི་འདི་ལྟ་བུ་ཐོང་ཤིག་ཅེས་བསློ་བར་བྱའོ་༑ ༼༣༽ དགེ་སློང་མ་དེ་ལ་༑་དགེ་སློང་མ་རྣམས་ཀྱིས་འདི་སྐད་ཅེས་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་གཞི་དེ་གཏོང་བར་བྱ་བའི་ཕྱིར་ལན་གཉིས་ལན་གསུམ་གྱི་བར་དུ་ཡང་དག་པར་བསྒོ་བར་བྱ་༑་ཡང་དག་པར་བསྟན་པར་བྱའོ་༑་ལན་གཉིས ༼༤༽ ལེན་གསུམ་གྱི་བར་དུ་ཡང་དག་པར་བསྒོ་༑་ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་དགེ་སློང་མ་དེ་ཡང་ཕམ་པར་གྱུར་པ་ཡིན་གྱིས་གནས་པར་མི་བྱའོ་༑
འཕགས་མ་དག་བདག་གིས་ཕམ་པར་གྱུར་པའི་ཆོས་བརྒྱད་པོ་དག་བཏོན་ཟིན་ཏོ་༑ ༼༥༽ དགེ་སློང་མས་དེ་དག་ལས་ལྟུང་བ་གང་ཡང་རུང་བ་ཞིག་བྱས་ན་ཐོག་མ་ཇི་ལྟ་བར་ཕྱིས་ཀྱང་དེ་བཞིན་དུ་ཕམ་པར་འགྱུར་བ་ཡིན་ཏེ་༑་དགེ་སློང་མ་རྣམས་དང་ལྷན་ཅིག་གནས་པ་དང་ལོངས་སྤྱད་དུ་མི་དབང་གིས་གནས་པར་མི་བྱའོ་༑་དེ་ལ་བདག་གིས་འཕགས་མ་དག་ལ་ཅི་འདི་ལ་ཁྱོད ༼༦༽ ཡོངས་སུ་དག་གམ་ཞེས་དྲིའོ་༑ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ་༑འདི་ལ་འཕགས་མ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ་༑
----------
སྡོམ་ལ་༑ སྨྱན་བྱེད་པ་དང་གཞི་མེད་དང་༑༑ གསུམ་པ་བག་ཙམ ༼༧༽ ཆ་ལས་ལེན་༑༑ བཞི་ཕ་ཅི་ཡང་རུང་པར་བྱ་༑༑ ལྔ་པ་ཆགས་པ་མེད་པ་སྟེ་༑༑ མཚན་མོ་ཉིན་མོ་ལམ་འགྲོ་དང་༑༑ ཆུ་གླུང་ཕ་རོལ་ཡིད་མཐུན་ནོ་༑༑
འཕགས་མ་དག་དགེ་འདུན་ལྷག་མའི་ཆོས་ཉི་ཤུ་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་ལྟས་འབྱུང ༼༥བ༡༽ ངོ་༑༑
ཡང་དགེ་སློང་མ་གང་བུད་མེད་ལ་སྐྱེས་པའི་ཚིག་དང་༑་སྐྱེས་པ་ལ་བུད་མེད་ཀྱི་ཚིག་གིས་ཆུང་མ་ཉིད་དམ་མཛའ་ན་མོ་ཉིད་དུ་སྨྱན་བྱེད་ན་ཐ་ན་ཐང་འགའ་ཕྲད་པ་ལ་ཡང་རུང་སྟེ་༑་ཆོས་འདི་ནི་དང་པོས་ལྟུང་བར་འགྱུར་བ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
ཡང ༼༢༽ དགེ་སློང་མ་གང་ཁྲོས་ཤིང་ཞེ་སྡང་བར་གྱུར་ནས་ཅི་ནས་ཀྱང་འདི་ཚངས་པར་སྤྱོད་པ་དང་ད་བྲལ་ལོ་སྙམ་ནས་དགེ་སློང་མ་དག་པ་ལྟུང་བ་མེད་པ་ལ་གཞི་མེད་པར་ཕ་མ་པར་འགྱུར་བའི་ཆོས་ཀྱིས་སྐུར་པ་ལས་དེ་དུས་གཞན་ཞིག་ན་དྲིས་ཀྱང་རུང་༑་མ་དྲིས་ཀྱང་རུང་རྩོད་པ་དེ་ཡང་གཞི་མེད་པ ༼༣༽ ཡིན་ལ་དགེ་སློང་མ་ཡང་ཞེ་སྡང་ལ་གནས་ཤིང་ཞེ་སྡང་གིས་སྨྲས་སོ་ཞེ་ན་༑་ཆོས་འདི་ཡང་དང་པོས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་༑་དགེ་འདུན་ལྷག་མའོ་༑༑
ཡང་དགེ་སློང་མ་གང་ཁྲོས་ཤིང་ཞེ་སྡང་བར་གྱུར་ནས་ཅི་ནས་ཀྱང་འདི་ཚངས་བར་སྤྱོད་པ་དང་དཔྲལ་ལོ༼༤༽ སྙམ་ནས་དགེ་སློང་མ་དག་པ་ལྟུང་བ་མེད་པ་ལ་གཞན་གྱི་ཆ་མ་ཡིན་པ་དང་མཐུན་པ་ཕ་མ་པར་འགྱུར་བའི་ཆོས་ཀྱིས་སྐུར་པ་ལས་དེ་དུས་གཞན་ཞིག་ན་དྲིས་ཀྱང་རུང་རྩོད་པ་དེ་ཡང་གཞན་གྱི་ཆ་མ་ཡིན་པ་དང་མཐུན་པས་བག་ཙམ་ལས་བསམས་པ་ཙམ་གྱིས་བླངས་པར ༼༥༽ གྱུར་ལ༈་དགེ་སློང་མ་ཡང་ཞེ་སྡང་ལ་གནས་པ་ཞེ་སྡང་གིས་སྨྲས་སོ་ཞེ་ན་༑་ཆོས་འདི་ཡང་དང་པོས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་ཆགས་པར་གྱུར་ལ་སྐྱེས་པ་ཆགས་པར་གྱུར་པ་ལས་ཅི་ཡང་རུང་བ་བདག་གི་གིར་བྱེད ༼༦༽ ན༈་ཆོས་འདི་ཡང་དང་པོས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་དགེ་སློང་མ་ཞིག་ལ་འདི་སྐད་ཅེས་ཀྱེ་ཁྱོ་ཆགས་པར་མ་གྱུར་ན་ཆགས་པ་མེད་པས་སྐྱེས་པ་ཆགས་པར་གྱུར་པ་ལས་ཅི་ཡང་རུང་བ་བདག་གིར་བྱར་རུང་ངོ་ཞེས་ཟེར་ན་༑ ༼༧༽ ཆོས་འདི་ཡང་དང་པོས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་གཅིག་པུ་མཚན་མོ་དབྱར་ཁང་ནས་འབྲལ་བར་བྱེད་ན་༑་ཆོས་འདི་ཡང་དང་པོས་ལྟུང་བར་འགྱུར་ལ་འབྱུང་བ་དེང་བཅས་པ་སྟེ་དགེ་འདུན་ལྟག་མའོ་༑༑་དགེ་སློང་མ་གང༼༦ཨ༡༽ གཅིག་པུ་ཉིན་པར་དབྱར་ཁང་ནས་འབྲལ་བར་བྱེད་ན་༑་ཆོས་འདི་ཡང་དང་པོས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་གཅིག་པུ་ལམ་དུ་ཞུགས་ཤིང་འགྲོན་ཆོས་འདི་ཡང་དང་པོ་ས་ལྟུང་བར་འགྱུར་ལ་འབྱུང་བ་དང ༼༢༽ བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་གཅིག་པུ་ཆུ་ཀླུང་གི་ཕ་རོལ་དུ་རྒལ་ན་ཆོས་འདི་ཡང་དང་པོས་ལྟུང་པར་འགྱུར་ལ་འབྱུང་པ་དག་བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་བུད་མེད་གང་ཞིག་ཚོགས་པ་ཡིད་མཐུན་པ་བདག་པསོ་ཡོངས ༼༣༽ སུ་བཏང་བ་རྒྱལ་པོས་རྗེས་སུ་གནང་བར་ཤེས་བཞིན་དུ་རང་ཏུ་མི་འབྱིན་ན་༑་ཆོས་འདི་ཡང་དང་པོས་ལྟུང་བར་འགྱུར་ལ་འབྱུང་བ་དང་བཅས་ཏེ་དགེ་འདུན་ལྷག་མའོ་༑༑་༑༑
སྡོམ་ལ་༑ ཤི་བའི་ནོར་རྫས་ལེན་པ་དང་༑༑ དགེ་སློང་མ་ལ་བཟོད་བྱེད་དང་༑༑ སྤོང་དང་འཐབ ༼༤༽ ཀྲོལ་བྱེད་པ་དང་༑༑ སྟེན་དང་སྟེན་དུ་འཇུག་པ་དང་༑༑ དགེ་འདུན་དབྱེན་དང་དེ་རྗེས་ཕྱོགས་༑༑ སུན་འབྱིན་བཀའ་བློ་མི་བདེ་བའོ་༑༑
ཡང་དགེ་སློང་མ་གང་ཤི་བའི་ནོར་རྫས་ཆགས་རྒྱ་དེད་ན་ཆོས་འདི་ཡང་དང་པོས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག ༼༥༽ མའོ་༑༑
ཡང་དགེ་སློང་མ་གང་དགེ་སློང་མ་ཞིག་ལ་དགེ་སློང་མའི་དགེ་འདུན་མཐུན་པས་གནས་ནས་དབྱུང་བའི་ལས་བྱས་པར་ཤེས་བཞིན་དུ་དེ་མཚམས་ཀྱི་ཕྱི་རོལ་དུ་ཁྲིད་དེ་བཟོད་པ་གསོལ་དུ་བཅུག་ན་ཆོས་འདི་ཡང་དང་པོས་ལྟུང་བར་འགྱུར་ལ་འབྱུང་པ་དང་བཅས་པ་སྟེ་དགེ་འདུན ༼༦༽ ལྷག་མའོ་༑༑
ཡང་དགེ་སློང་མ་གང་ཁྲོས་འཁྲུགས་རྔ་མ་པར་གྱུར་ཏེ་ཡིད་མ་རངས་ནས་འདི་སྐད་ཅེས་སངས་རྒྱས་གཏོང་ངོ་༑༑་ཆོས་གཏོང་ངོ་༑༑་དགེ་འདུན་གཏོང་ངོ་༑༑
ཤཱཀྱ་འི་བུའི་དགེ་སྦྱོང་འབའ་ཞིག་ཚུལ་ཁྲིམས་དང་ལྡན་བ་༑་ཡོན་ཏན་དང་ལྡན་པ་༑་དེས་པ་༑་དགེ ༼༧༽ བའི་ཆོས་ཅན་མ་ཡིན་གྱི་༑་དགེ་སྦྱོང་དང་བྲམ་ཟེ་ཚུལ་ཁྲིམས་དང་ལྡན་བ་༑་ཡོན་ཏན་དང་ལྡན་པ་༑་དེས་པ་༑་དགེ་བའི་ཆོས་ཅན་གཞན་དག་ཀྱང་ཡོད་ཀྱིས་ང་དེ་དག་ལས་ཚངས་པར་སྤྱོད་པ་སྤྱད་དོ་ཞེས་ཟེར་ན་དེ་ལ་དགེ་སློང་མ་རྣམས་ཀྱིས་འདི་སྐད་ཅེས་འཕགས་མ་ཁྱོད ༼༦བ༡༽ ཁྲོས་འཁྲུགས་རྔམ་པར་གྱུར་ཏེ་ཡིད་མ་རངས་ནས་འདི་སྐད་ཅེས་སངས་རྒྱས་གཏོང་ངོ་༑༑་ཆོས་གཏོང་ངོ་༑༑་དགེ་འདུན་གཏོང་ངོ་༑༑་ཤཱཀྱ་འི་བུའི་དགེ་སྦྱོང་འབའ་ཞིག་ཚུལ་ཁྲིམས་དང་ལྡན་པ་༑་ཡོན་ཏན་དང་ལྡན་པ་༑་དེས་པ་༑་དགེ་བའི་ཆོས་ཅན་མ་ཡིན་གྱི་༑་དགེ་སྦྱོང ༼༢༽ དང་བྲམ་ཟེ་ཚུལ་ཁྲིམས་དང་ལྡན་པ་༑་ཡོན་ཏན་དག་ལྡན་པ་༑་དེས་པ་༑་དགེ་བའི་ཆོས་ཅན་གཞན་དག་ཀྱང་ཡོད་ཀྱིས་དེ་དག་ལས་ཚངས་པར་སྤྱད་པ་སྤྱོད་དོ་༑༑་ཞེས་མ་ཟེར་ཅིག་༑་འཕགས་མ་ཁྱོད་སྡིག་པ་ཅན་གྱི་ལྟ་བའི་རྣམ་པ་འདི་ལྟ་བུ་འདི་ཐོག་ཤིག་ཅེས་བསྒོ་བར་བྱའོ་༑༑ ༼༣༽ དགེ་སློང་མ་དེ་ལ་དགེ་སློང་མ་རྣམས་ཀྱིས་དེ་སྐད་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་གཞི་དེ་གཏོང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ་༑་ཡང་དག་པར་བསྟན་པར་བྱའོ་༑༑་ལན་གཉིས་ལན་གསུམ་དུ་ཡང་དག་པར ༼༤༽ བསྒོ༈་ཡང་དག་པར་བསྟན་པ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་ཆོས་འདི་ནི་ལན་གསུམ་གྱི་བར་གྱིས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་འཐབ་ཀྲོལ་བྱེད་ཅིང་གན་སཔ་ལ་དགེ་སློང་མ ༼༥༽ རྣམས་ཀྱིས་ཕུ་ནུ་མོ་ཁྱོད་འཐབ་ཀྲོལ་མ་བྱེད་ཅིག་༑་མཚང་མ་འདྲུ་ཞིག་༑་མ་རྩོད་ཅིག་༑་མ་འགྱེད་ཅིག་ཅེས་དེ་སྐད་བསྒོ་སྟེ་༑་དེ་ལྟར་བཟློག་ན་འདི་སྐད་ཅེས་འདི་ན་དགེ་སློང་མ་ཁ་ཅིག་འདུན་པས་འགྲོ་བ་༑་ཞེས་སྡང་གིས་འགྲོ་བ་༑་གཏི་མུག་གིས་འགྲོ་བ་༑་འཇིགས ༼༦༽ བས་འགྲོ་བ་དག་ཡིན་ཏེ་༑་འདི་ལྟར་དགེ་སློང་མ་འཐབ་ཀྲོལ་བྱེད་པ་༑་ཁ་ཅིག་ནི་སྐྲོད་པར་བྱེད་༑་ཁ་ཅིག་ནི་སྐྲོད་པར་མི་བྱེད་དོ་ཞེས་ཟེར་ན་༑་དགེ་སློང་མ་དེ་ལ་དགེ་སློང་མ་རྣམས་ཀྱིས་འདི་སྐད་ཅེས་ཕུ་ནུ་མོ་ཁྱོད་དགེ་སློང་མ་རྣམས་ཀྱིས་འཐབ་ཀྲོལ་མ་བྱེད་ཅིག་༑་མཚང་མ ༼༧༽ འདྲུ་ཞིག་༑་མ་རྩོད་ཅིག་༑་མ་འགྱེད་ཅིག་ཅེས་དེ་སྐད་ཅེས་བསྒོ་སྟེ་དེ་ལྟར་བཟློག་པ་ན་འདི་སྐད་ཅེས་འདི་ན་དགེ་སློང་མ་ཁ་ཅིག་འདུན་པས་འགྲོ་བ་༑་ཞེ་སྡང་གིས་འགྲོ་བ་༑་གཏི་མུག་གིས་འགྲོ་བ་༑་འཇིགས་པས་འགྲོ་བ་དག་ཡིན་ཏེ་༑་འདི་ལྟར་དགེ་སློང་མ་འཐབ་ཀྲོལ ༼༧ཨ༡༽ བྱེད་པ་ཁ་ཅིག་ནི་སྐྲོད་པར་བྱེད་ལ་ཁ་ཅིག་ནི་སྐྲོད་པར་བྱེད་ལ་ཁ་ཅིག་ནི་སྐྲོད་པར་མི་བྱེད་དོ་ཞེས་མ་ཟེར་ཅིག་༑་ཕུ་ནུ་མོ་ཁྱོད་འདུན་པས་འགྲོ་བའི་ཚིག་གི་ལམ་དང་༑་ཞེ་སྡང་གིས་འགྲོ་བ་༑་གཏི་མུག་གིས་འགྲོ་བ་༑་འཇིགས་པས་འགྲོ་བ་ཞེས་བྱ་བའི་ཚིག་གི་ལམ་འདི་ལྟ་བུ་འདི་ཐོང ༼༢༽ ཤིག་ཅེས་བསྒོ་བར་བྱ་སྟེ་༑་དགེ་སློང་མ་དེ་ལ་དགེ་སློང་མ་རྣམས་ཀྱིས་དེ་སྐད་བསྒོ་བ་ན་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་གཞི་དེ་གཏོང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ་༑་ཡང་དག་པར་བསྟན་པར་བྱའོ་༑༑་ལན་གཉིས ༼༣༽ ལན་གསུམ་དུ་ཡང་དག་པར་བསྒོ་༑་ཡང་དག་པར་བསྟན་པ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོག་ན་ཆོས་འདི་ཡང་ལན་གསུམ་གྱི་བར་གྱིས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་བུད་མེད་དང ༼༤༽ གཞོགས་སྟེགས་དང་༑་འཕྱར་ག་ཡེང་དང་༑་རྩ་བ་ཧྲལ་གྱི་རྒྱུར་གྱུར་པ་དག་གིས་སྡེ་ཞིང་གནས་པར་བྱེད་ལ་༑་དགེ་སློང་མ་རྣམས་ཀྱིས་འདི་སྐད་ཅེས་ཕུ་ནུ་མོ་ཁྱོད་བུད་མེད་དང་སྡེ་ཞིང་གནས་པར་མ་བྱེད་ཅིག་༑་སྡེ་ཞིང་གནས་ནས་གཞོགས་སྟེགས་དང་༑་འཕྱར་ག་ཡེང ༼༥༽ དང་༈་རྩབ་ཧྲལ་དག་མ་བྱེད་ཅིག་༑་དགེ་སློང་མ་ཁྱེད་ཐ་དད་དུ་གྱིས་ཤིག་༑་ཁྱེད་ཐ་དད་དུ་གནས་ན་དགེ་བའི་ཆོས་རྣམས་འཕེལ་བ་ཉིད་དུ་ཤེས་པར་བྱའི་འགྲིབ་པར་ནི་མ་ཡིན་ནོ་ཞེས་བསྒོ་བར་བྱའོ་༑༑་དགེ་སློང་མ་དེ་ལ་དགེ་སློང་མ་རྣམས་ཀྱིས་དེ་སྐད་བསྒོ་བ་ན་༑་གལ་ཏེ་གཞི ༼༦༽ དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་གཞི་དེ་ལ་གཏོང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ་༑་ཡང་དག་པར་བསྟན་པར་བྱའོ་༑༑་ལན་གཉིས་ལན་གསུམ་དུ་ཡང་དག་པར་བསྒོ་༑་ཡང་དག་བར་བསྟན་པ་ན་གལ་ཏེ་གཞི་དེ་གཏོང ༼༧༽ ན་དེ་ལྟ་ན་ལེགས་༑་གལ་ཏེ་གཏོང་ན་ཆོས་འདི་ཡང་ལན་གསུམ་གྱི་བར་གྱིས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་དགེ་སློང་མའི་དགེ་འདུན་མཐུན་པས་དགེ་སློང་མ་གང་དག་ཐ་དད་དུ་གནས་པར་བསྒོ་བ་སྡེ་ཞིང་གནས་བ ༼༧བ༡༽ དེ་བཏང་སྟེ་ཐ་དད་དུ་གནས་པར་ཤེས་བཞིན་དུ་དེ་ཉིད་ཀྱི་གན་དུ་སོང་སྟེ་༑་འདི་སྐད་ཅེས་ཕུ་ནུ་མོ་ཁྱེད་གཉིས་ཐ་དད་དུ་གནས་པར་མ་བྱེད་ཅིག་༑་ཁྱེད་གཉིས་ཐ་དད་དུ་གནས་ན་དགེ་བའི་ཆོས་རྣམས་འབྲི་བ་ཉིད་དུ་ཤེས་བར་བྱའི་འཕེལ་བར་ནི་མ་ཡིན་ནོ་༑༑་ཁྱེད་གཉིས་སྡེ་ཞིང ༼༢༽ གནས་པར་གྱིས་ཤིག་༑་ཁྱེད་གཉིས་སྡེ་ཞིང་གནས་ནས་དགེ་བའི་ཆོས་འཕེལ་བ་ཉིད་དུ་ཤེས་པར་བྱའི་འབྲི་བར་ནི་མ་ཡིན་ནོ་ཞེས་ཟེར་ན་དགེ་སློང་མ་དེ་ལ་དགེ་སློང་མ་རྣམས་ཀྱིས་འདི་སྐད་ཅེས་ཕུ་ནུ་མོ་ཁྱོད་དགེ་སློང་མ་གང་དག་སྡེ་ཞིང་གནས་ནས་གཞོགས་སྟེགས་དང་༑་འཕྱར་ག་ཡེང ༼༣༽ དང་༈་རྩབ་ཧྲལ་བྱེད་པ་ལས་དེ་གཉིས་ཐ་དད་དུ་གནས་པར་ཤེས་བཞིན་དུ་འདི་སྐད་ཅེས་ཕུ་ནུ་མོ་ཁྱེད་གཉིས་ཐ་དད་དུ་གནས་པར་མ་བྱེད་ཅིག་༑་ཁྱེད་གཉིས་ཐ་དད་དུ་གནས་ན་དགེ་བའི་ཆོས་རྣམས་འབྲི་བ་ཉིད་དུ་ཤེས་པར་བྱའི་འཕེལ་བར་ནི་མ་ཡིན་ནོ་༑༑་ཁྱེད་གཉིས་སྡེ་ཞིང་གནས་པར ༼༤༽ གྱིས་ཤིག་༑་ཁྱེད་གཉིས་སྡེ་ཞིང་གནས་ནས་དགེ་བའི་ཆོས་རྣམས་འཕེལ་བ་ཉིད་དུ་ཤེས་པར་བྱའི་འབྲི་བར་ནི་མ་ཡིན་ནོ་ཞེས་མ་ཟེར་ཅིག་༑་ཕུ་ནུ་མོ་ཁྱོད་སྡིག་པ་ཅན་གྱི་ལྟ་བའི་རྣམ་པ་འདི་ལྟ་བུ་འདི་ཐོང་ཤིག་ཅེས་བསྒོ་བར་བྱའོ་༑༑་དགེ་སློང་མ་དེ་ལ་དགེ་སློང་མ་རྣམས་ཀྱིས་དེ ༼༥༽ སྐད་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་གཞི་དེ་གཏོང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ་༑་ཡང་དག་པར་བསྟན་པར་བྱའོ་༑༑་ལན་གཉིས་ལན་གསུམ་དུ་ཡང་དག་པར་བསྒོ་༑་ཡང་དག་བར་བསྟན་པ ༼༦༽ ན་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་ཆོས་འདི་ཡང་ལན་གསུམ་གྱི་བར་གྱིས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
ཡང་དགེ་སློང་མ་གང་དགེ་འདུན་འཐུན་པ་དབྱེ་བའི་ཕྱིར་རྟུལ་བར་བྱེད་ཅིང་དབྱེན་བྱེད་པར་འགྱུར་བའི་རྩོད་པ་ཡང ༼༧༽ དག་པར་བླངས་ནས་རབ་ཏུ་བཟུང་སྟེ་འདུག་དགེ་སློང་མ་དེ་ལ་དགེ་སློང་མ་རྣམས་ཀྱིས་འདི་སྐད་ཅེས་འཕགས་མ་ཁྱོད་དགེ་འདུན་མཐུན་པ་དབྱེ་བའི་ཕྱིར་རྟུལ་བར་མ་བྱེད་ཅིག་༑་དབྱེན་བྱེད་པར་འགྱུར་བའི་རྩོད་པ་ཡང་དག་པར་བླངས་ནས་རབ་ཏུ་བཟུང་སྟེ་མ་འདུག་ཤིག་༑་དགེ་འདུན ༼༨ཨ༡༽ མཐུན་པར་གྱིས་ཤིག་༑་དགེ་འདུན་མཐུན་མི་ཕྱེད་༑་ཀུན་ཏུ་དགའ་མི་རྩོད་༑་མཆོག་གཅིག་འདོན་པ་གཅིག་༑་ཆུ་དང་འོ་མ་གཅིག་ཏུ་འདྲེས་པ་ལྟ་བུར་གྱུར་ལ་༑་སྟོན་པའི་བསྟན་པ་གསལ་བར་བྱེད་ན་བདེ་བ་ལ་གནས་པར་འགྱུར་གྱིས་འཕགས་མ་ཁྱོད ༼༢༽ དགེ་འདུན་འབྱེད་པའི་གཞི་འདི་ལྟ་བུ་འདི་ཐོང་ཤིག་ཅེས་བསྒོ་བར་བྱའོ་༑༑་དགེ་སློང་མ་དེ་ལ་དགེ་སློང་མ་རྣམས་ཀྱིས་དེ་སྐད་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་གཞི་དེ་གཏོང་བར་བྱ་བའི་ཕྱིར་ལན་གཉིས་ལན་གསུམ་གྱི་བར་དུ་ཡང་དག་པར ༼༣༽ བསྒོ་བར་བྱ་༑་ཡང་དག་པར་བསྟན་པར་བྱའོ་༑༑་ལན་གཉིས་ལན་གསུམ་དུ་ཡང་དག་པར་བསྒོ་༑་ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་ཆོས་འདི་ཡང་ལན་གསུམ་གྱི་བར་གྱིས་ལྷུང་བར་འགྱུར་ལ་འབྱུང་བ་དང་བ་ཅས་པ་སྟེ་དགེ་འདུན ༼༤༽ ལྷག་མའོ་༑༑
དགེ་སློང་མ་དེའི་གྲོགས་བྱེད་པའི་དགེ་སློང་མ་མི་མཐུན་པར་སྨྲ་བ་ཉིད་ཀྱི་རྗེས་སུ་ཕྱོགས་པ་གཅིག་གམ་གཉིས་སམ་མང་པོ་དག་ཡོད་ཅིང་༑་གལ་ཏེ་དེ་དག་དགེ་སློང་མ་རྣམས་ལ་འདི་སྐད་ཅེས་༑་འཕགས་མ་དག་ཁྱེད་ཅག་དགེ་ཡང་རུང་སྡིག་ཀྱང་རུང་དགེ་སློང ༼༥༽ མ་འདི་ལ་ཅི་ཡང་མ་སྨྲ་ཤིག་༑་དེ་ཅིའི་ཕྱིར་ཞེ་ན་༑་འཕགས་མ་དག་དགེ་སློང་མ་འདི་ནི་ཆོས་སྨྲ་བ་༑་འདུལ་བ་སྨྲ་བ་༑་དགེ་སློང་མ་འདི་ནི་ཆོས་དང་འདུལ་བ་ཡང་དག་པར་བླངས་ནས་རབ་ཏུ་བཟུང་སྟེ་རྗེས་སུ་ཐ་སྙད་འདོགས་པར་བྱེད་པ་༑་དགེ་སློང་མ་འདི་ནི་ཤེས་བཞིན་དུ་སྨྲེའི ༼༦༽ མི་ཤེས་པར་མ་ཡིན་པའི་ཕྱིར་ཏེ་༑་དགེ་སློང་མ་འདི་གང་ལ་འདོད་ཅིང་བཟོད་པ་དེ་ལ་བདག་ཅག་ཀྱང་འདོད་ཅིག་བཟོད་དོ་ཞེས་ཟེར་ན་༑་དགེ་སློང་མ་དེ་དག་ལ་དགེ་སློང་མ་རྣམས་ཀྱིས་འདི་སྐད་ཅེས་འཕགས་མ་དག་ཁྱེད་ཅག་དགེ་ཡང་རུང་སྡིག་ཀྱང་རུང་དགེ་སློང་མ་འདི་ལ་ཅི་ཡང་མ་སྨྲ་ཤིག་༑ ༼༧༽ དེ་ཅིའི་ཕྱིར་ཞེ་ན་༑་འཕགས་མ་དག་དགེ་སློང་མ་འདི་ནི་ཆོས་སྨ་བ་༑་འདུལ་བ་སྨྲ་བ་༑་དགེ་སློང་མ་འདི་ནི་ཆོས་དང་འདུལ་བ་ཡང་དག་པར་བླ་ནས་རབ་ཏུ་བཟུང་སྟེ་རྗེས་སུ་ཐ་སྙད་འདོགས་པར་བྱེད་པ་༑་དགེ་སློང་མ་འདི་ཤེས་བཞིན་དུ་སྨྲའི་མི་ཤེས་པར་མ་ཡིན་པའི་ཕྱིར་ཏེ་༑་དགེ ༼༨བ༡༽ སློང་མ་འདི་གང་ལ་འདོད་ཅིག་བཟོད་པ་དེ་ལ་བདག་ཅག་ཀྱང་འདོད་ཅིང་བཟོད་དོ་ཞེས་མ་ཟེར་ཅིག་༑་དེ་ཅིའི་ཕྱིར་ཞེ་ན་༑་འཕགས་མ་དག་དགེ་སློང་མ་འདི་ནི་ཆོས་མ་ཡིན་པ་སྨྲ་བ་༑་འདུལ་བ་མ་ཡིན་པ་སྨྲ་བ་༑་དགེ་སློང་མ་འདི་ནི་ཆོས་མ་ཡིན་པ་དང་༑་འདུལ་བ་མ་ཡིན་པར ༼༢༽ ཡང་དག་པར་བླངས་ནས་རབ་ཏུ་བཟུང་སྟེ་རྗེས་སུ་ཏ་སྙད་འདོགས་པར་བྱེད་པ་༑་དགེ་སློང་མ་འདི་ནི་མི་སེས་བཞིན་དུ་སྨྲའི་ཤེས་པར་སྨྲ་བ་མ་ཡིན་པའི་ཕྱིར་ཏེ་༑་དགེ་སློང་མ་འདི་གང་ལ་འདོད་ཅིག་བཟོད་པ་དེ་ལ་འཕགས་མ་དག་བཟོད་པར་མ་ཁྱེད་ཅིག་༑་འཕགས་མ་དག་ཁྱེད་དགེ ༼༣༽ འདུན་འབྱེད་འདོད་པར་མ་བྱེད་པར་འཕགས་མ་དག་དགེ་འདུན་མཐུན་པ་ཉིད་དུ་འདོད་པར་གྱིས་ཤིབ་༑་འཕགས་མ་དག་དགེ་འདུན་མཐུན་པར་གྱིས་ཤིག་༑་དགེ་འདུན་མཐུན་མི་ཕྱེད་༑་ཀུན་ཏུ་དགའ་མི་རྩོད་༑་མཆོག་གཅིག་འདོན་པ་གཅིག་༑་ཆུ་དང་འོ་མ་འདྲེས་པ་ལྟ་བུར ༼༤༽ གྱུར་ལ༈་སྟོན་པའི་བསྟན་པ་གསལ་བར་བྱེད་ན་བདེ་པ་ལ་རེག་པར་གནས་པར་འགྱུར་གྱིས་༑་འཕགས་མ་དག་དགེ་འདུན་འབྱེད་པའི་རྗེས་སུ་ཕྱོགས་ཤིག་མི་མཐུན་པར་སྨྲ་བ་འདི་ལྟ་བུ་འདི་ཐོང་ཤིག་ཅེས་བསྒོ་བར་བྱའོ་༑༑་དགེ་སློང་མ་དེ་དག་ལ་དགེ་སློང་མ་རྣམས་ཀྱིས་དེ་སྐད་བསྒོ༼༥༽ བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་གཞི་དེ་གཏོང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ་༑་ཡང་དག་པར་བསྟན་པར་བྱའོ་༑༑་ལན་གཉིས་ལན་གསུམ་དུ་ཡང་དག་པར་བསྒོ་༑་ཡང་དག་པར་བསྟན་པ་ན་གཞི་དེ ༼༦༽ གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་ཆོས་འདི་ཡང་ལན་གཉིས་ལན་གསུམ་གྱི་བར་གྱིས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
དགེ་སློང་མ་རབ་ཏུ་མང་པོ་དག་གྲོང་དམ་གྲོང་རྡལ་ཞིག་ན་ཉེ་བར་བརྟེན་ཅིག་གནས་པར་གྱུར་པ་དེ་དག་ཀྱང་ཁྱིམ་སུན ༼༧༽ འབྱིན་པ་སྡིག་པའི་ཆོས་ཀུན་ཏུ་སྦྱོད་པར་གྱུར་ཅིག་དེ་དག་གིས་ཁྱིམ་དག་སུན་འབྱིན་པར་མཐོང་ངམ་༑་ཐོས་སམ་༑་རབ་ཏུ་ཤེས་སམ་༑་དེ་དག་སྡིག་པ་ཀུན་ཏུ་སྤྱོད་པར་མཐོང་ངམ་༑་ཐོས་སམ་༑་རབ་ཏུ་ཤེས་ན་དགེ་སློང་མ་དེ་དག་ལ་དགེ་སློང་མ་རྣམས་ཀྱིས་འདི་སྐད་ཅེས་འཕགས ༼༩ཨ༡༽ མ་དག་ཁྱེད་ཁྱིམ་སུན་འབྱིན་པ་སྡིག་པའི་ཆོས་ཀུན་ཏུ་སྤྱོད་པ་དག་ཡིན་ཏེ་༑་ཁྱེད་ཀྱིས་ཀྱིམ་དག་གི་སུན་ཕྱུཨུང་བར་མཐོང་ཞིག་ཐོས་ལ་རབ་ཏུ་ཤེས་༑་ཁྱེད་སྡིག་པ་ཀུན་ཏུ་སྦྱོད་པར་ཡང་མཐོང་ཞིག་ཐོས་ལ་རབ་ཏུ་ཤེས་ཀྱིས་༑༑་འཕགས་མ་དག་ཁྱེད་འདི་ན་གནས་པས་ཆོག ༼༢༽ གིས་གནས་འདི་ནས་དེང་ཤིག་ཅེས་བསྒོ་བར་བྱའོ་༑༑་གལ་ཏེ་དེ་དག་དགེ་སློངམ་རྣམས་ལ་འདི་སྐད་ཅེས་འཕགས་མ་དག་འདི་ན་དགེ་སློང་མ་ཁ་ཅིག་འདུན་པས་འགྲོ་བ་༑་ཞེ་སྡང་གིས་འགྲོ་བ་༑་གཏི་མུག་གིས་འགྲོ་བ་༑་འཇིགས་པས་འགྲོ་བ་དག་ཡིན་ཏེ་༑་འདི་ལྟར་ལྟུང ༼༣༽ བ་འདྲ་བ་ཁོ་ན་ལས་དགེ་སློང་མ་ཁ་ཅིག་ནི་སྐྲོད་པར་བྱེད་༑་ཁ་ཅིག་ནི་སྐྲོད་པར་མི་བྱེད་དེ་ཞེས་ཟེར་ན་དགེ་སློང་དེ་དག་ལ་དགེ་སློང་མ་རྣམས་ཀྱིས་འདི་སྐད་ཅེས་འཕགས་མ་ཁྱེད་དེ་སྐད་ཅེས་འཕགས་མ་དག་འདི་ན་དགེ་སློང་མ་ཁ་ཅིག་འདུན་པས་འགྲོ་བ་༑་ཞེ་སྡང་གིས་འགྲོ་བ་༑་གཏི ༼༤༽ མུག་གིས་འགྲོ་བ་༑་འཇིགས་པས་འགྲོ་བ་དག་ཡིན་ཏེ་༑་འདི་ལྟར་ལྟུང་བ་འདྲ་བ་ཁོ་ནལ་དགེ་སློང་མ་ཁ་ཅིག་ནི་སྒྲོད་པར་བྱེད་ཁ་ཅིག་ནི་སྐྲོད་པར་མི་བྱེད་དོ་ཞེས་མ་ཟེར་ཅིག་༑་དེ་ཅིའི་ཕྱིར་ནེ་ན་༑་དགེ་སློང་མ་དེ་དག་ནི་འདུན་པས་འགྲོ་བ་མ་ཡིན་༑་ཞེ་སྡང་གིས་འགྲོ་བ་མ་ཡིན་༑ ༼༥༽ གཏི་མུག་གིས་འགྲོ་བ་མ་ཡིན་༑་འཇིགས་པས་འགྲོ་བ་མ་ཡིན་གྱི་༑་འདི་ལྟར་འཕགས་མ་དག་ཉིད་ཀྱིམ་སུན་འབྱིན་པ་སྡིག་པའི་ཆོས་ཀུན་ཏུ་སྦྱོད་པ་ངག་ཡིན་ཏེ་༑་ཁྱེད་ཀྱིས་ཁྱིམ་དག་སུན་ཕྱུང་ཡང་མཐོང་ཞིང་ཐོས་ལ་རབ་ཏུ་ཤེས་༑་ཁྱེད་སྡིག་པ་ཀུན་ཏུ་སྤྱོད་པར་ཡང ༼༦༽ མཐོང་ཞིང་ཐོས་ལ་རབ་ཏུ་ཤེས་པའི་ཕྱིར་ཏེ་༑་འཕགས་མ་དག་འདུན་པས་འགྲོ་བ་ཞེས་བྱ་བའི་ཚིག་གི་ལམ་དང་༑་ཞེ་སྡང་གིས་འགྲོ་བ་༑་གཏི་མུག་གིས་འགྲོ་བ་༑་འཇིགས་པས་འགྲོ་བ་ཞེས་བྱ་བའི་ཚིག་གི་ལམ་འདི་ལྟ་བུ་འདི་ཐོང་ཤིག་ཅེས་བསྒོ་བར་བྱའོ་༑༑་དགེ་སློང་མ་དེ་དག ༼༧༽ ལ་དགེ་སློང་མ་རྣམས་ཀྱིས་དེ་སྐད་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོག་ན་གཞི་དེ་གཏོང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ་༑་ཡང་དག་པར་བསྟན་པར་བྱའོ་༑༑་ལན་གཉིས་ལན་གསུམ་དུ་ཡང་དག་པར་བསྒོ་༑་ཡང་དག་པར ༼༩བ༡༽ བསྟན་པ་ན་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་ཆོས་འདི་ཡང་ལན་གསུམ་གྱི་བར་གྱིས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
འདི་ན་དགེ་སློང་མ་འགའ་ཞིག་བཀའ་བློ་མི་བདེ་བའི་རང་བཞིན་ཅ་ན་དུ་གྱུར་ལ་༑་དེ་ལ་དགེ་སློང་མ་རྣམས ༼༢༽ ཀྱིས་གདོན་པར་གཏོགས་པའི་བསླབ་པའི་གཞི་རྣམས་དང་༑་བདེ་བར་གཤེགས་པའི་མདོར་གཏོགས་པ་རྣམས་ཀྱིས་ཆོས་དང་མཐུན་པ་དང་༑་འདུལ་བ་དག་མཐུན་པར་སྨྲ་བ་ན་༑་འཕགས་མ་དག་ཁྱེད་ཅག་དགེ་ཡང་རུང་སྡིག་ཀྱང་རུང་བདག་ལ་ཅི་ཡང་མ་སྨྲ་ཤིག་༑་བདག ༼༣༽ ཀྱང་དགེ་ཡང་རུང་སྡིག་ཀྱང་རུང་འཕགས་མ་དག་ལ་ཅི་ཡང་མི་སྨྲའོ་༑༑་འཕགས་མ་དག་གིས་བདག་ལ་ཚིག་གིས་ལམ་འདི་ཐོང་ཤིག་༑་ཁྱེད་ལ་ཡང་བདག་གིས་སྨྲས་པས་ཅི་ཞིག་བྱ་ཞེས་བདག་ནིད་བརྗོད་པར་བྱ་བ་མ་ཡིན་པར་བྱེད་ན་དགེ་སློང་མ་དེ་ལ་དགེ་སློང་མ་རྣམས ༼༤༽ ཀྱིས་འདི་སྐད་ཅེས་འཕགས་མ་ཁྱོད་དགེ་སློང་མ་རྣམས་གདོན་པར་གཏོགས་པའི་བསླབ་པའི་གཞི་རྣམས་དང་༑་བདེ་བར་གཤེགས་པའི་མདོར་གཏོགས་པ་རྣམས་ཀྱི་ཆོས་དང་མཐུན་པ་དང་༑་འདུལ་བ་དང་མཐུན་པར་སྨྲས་པ་ན་བདག་ཉིད་བརྗོད་པར་བྱ་བ་མ་ཡིན་པར་མ་བྱེད་པར ༼༥༽ འཕགས་མས་བདག་ཉིད་བརྗོད་པར་བྱ་བ་ཁོ་ནར་གྱིས་ཤིག་དགེ་སློང་མ་རྣམས་ཀྱིས་འཕགས་མ་ལ་ཆོས་དག་མཐུན་པ་དང་༑་འདུལ་བ་དང་མཏུན་པར་སྨྲས་པ་ན་འཕགས་མ་ཡང་དགེ་སློང་མ་རྣམས་ལ་ཆོས་དང་མཐུན་པ་དང་༑་འདུལ་བ་དང་མཐུན་པར་སྨྲོས་ཤིག་༑་འདི་ལྟ་སྟེ་༑་གཅིག ༼༦༽ ལ་གཅིག་ལ་གཅིག་བརྗོད་པར་བྱ་བ་ཉིད་དུ་བྱེད་པ་དང་༑་གཅིག་ལ་གཅིག་འདོམས་ཤིག་རྗེས་སུ་སྟོན་པ་དང་༑་གཅིག་གིས་གཅིག་ལྟུང་བ་ལས་སློང་བ་ཉིད་དེ་ལྟ་བུས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྗོགས་པའི་སངས་རྒྱས་དེའི་འཁོར་འདི་འཕེལ་བར ༼༧༽ འགྱུར་གྱིས་༑་འཕགས་མ་ཁྱོད་བདག་ཉིད་བརྗོད་པར་བྱ་བ་མ་ཡིན་བར་བྱེད་པའི་ལས་ཀྱི་མཐའ་འདི་ལྟ་བུ་འདི་ཐོང་ཤིག་ཅེས་བསྒོ་བར་བྱའོ་༑༑་དགེ་སློང་མ་དེ་ལ་དགེ་སློང་མ་རྣམས་ཀྱིས་དེ་སྐད་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་གཞི་དེ ༼༡༠ཨ༡༽ གཏོང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ་༑་ཡང་དག་པར་བསྟན་པར་བྱའོ་༑༑་ལན་གནིས་ལན་གསུམ་དུ་ཡང་དག་པར་བསྒོ་༑་ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་ཅོས་འདི་ཡང ༼༢༽ ལན་གསུམ་གྱི་བར་གྱིས་ལྟུང་བར་འགྱུར་ལ་འབྱུང་བ་དང་བཅས་པ་སྟེ་དགེ་འདུན་ལྷག་མའོ་༑༑
འཕགས་མ་དག་བདག་གིས་དགེ་འདུན་ལྷག་མའི་ཆོས་ཉི་ཤུ་པོ་དག་བཏོན་ཟིན་ཏོ་༑༑་དེ་དག་ལས་བཅུ་གཉིས་ནི་ལྟུང་བ་དང་པོ་ཉདི་ཀྱིས་སོ་༑༑་བརྒྱད་ནི་ལན་གསུམ་གྱི་བར་གྱིས ༼༣༽ སོ་༑༑་དགེ་སློང་མས་དེ་དག་ལས་ལྟུང་བ་གང་ཡང་རུང་བ་ཞིག་བྱས་ལ་ཇི་སྲིད་དུ་ཤེས་བཞིན་དུ་འཆབ་པར་བྱེད་པ་དེ་སྲིད་དུ་དེ་མི་འདོད་བཞིན་དུ་སྤོ་བ་བྱའོ་༑༑་དགེ་སློང་མས་མི་འདོད་བཞིན་དུ་སྤོ་བ་བྱས་ནས་དེའི་འོག་ཏུ་ཟླ་བ་ཕྱེད་ཀྱི་བར་དུ་གཉི་གའི་དགེ་འདུན་མགུ་བར་བྱ་བ་སྦྱང་པར ༼༤༽ བྱའོ༈་༑་དགེ་སློང་མས་མགུ་བར་བྱ་བ་སྦྱང་ནས་དབྱུང་བ་ལ་ཐོགས་ཏེ་ཆོས་དང་མཐུན་པར་བྱས་ལ་གཉི་གའི་སེམས་མགུ་བར་བྱས་ནས་གང་ན་གཉི་གའི་དགེ་འདུན་བཞི་བཅུའི་ཚོགས་ཡོད་པ་དེར་དགེ་སློང་མ་དབྱུང་བར་བྱའོ་༑༑་གཉི་གའི་དགེ་འདུན་བཞི་བཅུར་གཅིག་གིས་མ ༼༥༽ ཚང་བའི་ཚོགས་ཀྱིས་དགེ་སློང་མ་དེ་འབྱིན་པར་བྱེད་ན་དགེ་སློང་མ་དེ་ཡང་མ་ཕྱིན་མ་༑་གཉི་གའི་དགེ་འདུན་དེ་དག་ཀྱང་སྨད་པར་བྱ་བ་ཡིན་ཏེ་༑་དེ་ལ་དེ་ནི་ཆོ་ག་ཡིན་ནོ་༑༑་དེ་ལ་བདག་གིས་འཕགས་མ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེརས་དྲི་བར་བྱའོ་༑༑ཅི་འདི ༼༦༽ ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ་༑༑འདི་ལ་འཕགས་མ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ་༑༑་༑༑
----------
སྡོམ་ལ་༑ འཆང་བ་འབྲལ་བ་འཇོག་པ་དང་༑༑ འཁྲུ་བ་དང་ནི་ལེན་པ་དང་༑༑ སློང་དང་སྟོད་ག་ཡོགས་སྨད ༼༧༽ ག་ཡོགས་བཅས་༑༑ རིན་ཐང་སོ་སོར་བསྐུར་བའོ་༑༑
འཕགས་མ་དག་སྤང་བའི་ལྟུང་བྱེད་ཀྱི་ཆོས་སུམ་བཅུ་རྩ་གསུམ་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་ལས་འབྱུང་ངོ་༑༑
དགེ་སློང་མ་ཆོས་གོས་ཟིན་པས་སྲ་བརྐྱང་ཕྱུང་ནས་ཞག་བཅུའི་བར་དུ་གོས་ལྷག་པ་རུང༼༡༠བ༡༽ བ་མ་བྱས་པ་བཅང་བར་བྱའོ་༑༑་དེ་ལས་ལྷག་པར་འཆང་ན་སྤང་བའི་ལྟུང་བྱེད་དོ་༑༑
དགེ་སློང་མ་ཆོས་གོས་ཟིན་པས་སྲ་བརྐྱང་ཕྱུང་ན་གལ་ཏེ་ནུབ་གཅིག་ཀྱང་ཆོས་གོས་ལྔ་ལས་གང་ཡང་རུང་བ་དང་མཚམས་ཀྱི་ཕྱི་རོལ་དུ་འབྲ་བར་ཕྱེད་ན་དགེ་འདུན་གྱིས་གནང་བ་མ་གཏོགས་ཏེ ༼༢༽ སྤང་བའི་བའི་ལྟུང་བྱེད་དོ་༑༑
དགེ་སློང་མས་ཆོས་གོས་ཟིན་པས་སྲ་བརྐྱང་ཕྱུང་ནས་དུས་མ་ཡིན་པའི་གོས་སིག་རྙེད་ལ་འདོད་ན་དགེ་སློང་མ་དེས་གོས་བླང་བར་བྱའོ་༑༑་བླངས་ནས་གལ་ཏེ་ལངས་ན་མྱུང་བ་ཁོ་ནར་གོས་སུ་བྱས་ཏེ་བཅང་བར་བྱའོ་༑༑་གལ་ཏེ་མི་ལངས་ན་ཁ་མ་ལགས་པ ༼༣༽ ཁ་སྐོང་བའི་གོས་ལ་རེ་བ་ཡོད་ན་དགེ་སློང་མ་དེས་གོས་དེ་ཟླ་བ་གཅིག་གི་མཐར་གཞག་བར་བྱའོ་༑༑་དེ་ལས་འདས་པར་འཇོག་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་ཉེ་དུ་མ་ཡིན་པའི་གོས་རྙིང་པ་འཁྲུའམ་༑་འཆོད་དམ་༑་འཆག་ན་སྤང་བའི་ལྟུང་བྱེད་དོ་༑༑
༼༤༽ ཡང་དགེ་སློང་མ་གང་དགེ་སློང་ཉེ་དུ་མ་ཡིན་པ་ལས་གོས་ལེན་ན་བརྗེ་བམ་གཏོགས་ཏེ་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་བདག་གམ་ཁྱིམ་བདག་གི་ཆུང་བ་ཉེ་དུ་མ་ཡིན་པའི་གན་དུ་སོང་སྟེ་གོས་སློང་ན་དུས་མ་གཏོགས་ཏེ་སྦང་བའི་ལྟུང་བྱེད་དོ་༑༑
དེ་ལ་དུས་ནི་འདི ༼༥༽ ཡིན་ཏེ༈་དགེ་སློང་མ་གོས་ཕྲོགས་སམ་༑་གོས་བརླག་གམ་༑་གོས་ཚིག་གམ་༑་གོས་རླུང་གིས་ཁྱེར་རམ་༑་གོས་ཆུས་ཁྱེར་ན་དེ་ནི་དུས་ཡིན་ནོ་༑༑་དགེ་སློང་མ་གོས་ཕྲོགས་སམ་༑་གོས་བརླག་གམ་༑་གོས་ཚིག་གམ་༑་གོས་རླུང་གིས་ཁྱེར་རམ་༑་གོས་ཆུས་ཁྱེར ༼༦༽ ན་༑་ཁྱིམ་བདག་གམ་ཁྱིམ་བདག་གི་ཆུང་མ་ཉེ་དུ་མ་ཡིན་པའི་གན་དུ་སོང་ལ་བསླང་བར་བྱའོ་༑༑་གལ་ཏེ་དེ་ལ་བྲམ་ཟེའམ་ཁྱིམ་བདག་དད་པ་ཅན་ཞིག་གིས་གོས་མང་པོ་སྟོབས་ལ་འདོད་ན་དགེ་སློང་མ་དེ་ས་དེ་ལས་གོས་སྟོད་ག་ཡོགས་དང་སྨད་ག་ཡོགས་དང་བཅས་པའི་མཐར་ཐུག་པ་བླང་བར ༼༧༽ བྱའོ༈་༑་དེ་ལས་ལྷག་པར་ལེན་ན་སྤང་བའི་ལྟུང་བྱེད་དོ་༑༑
དགེ་སློང་མའི་ཕྱིར་ཁྱིམ་བདག་གམ་༑་ཁྱིམ་བདག་གི་ཆུང་མ་ཉེ་དུ་མ་ཡིན་པས་གོས་ཀྱི་རིན་འདི་དག་སྤགས་ནས་བདག་གིས་གོས་ཀྱི་རིན་འདི་དག་གིས་གོས་འདི་དང་འདི་ལྟ་བུ་ཞིག་ཉོས་ལ་༑་དགེ་སློང་མ་མིང་འདི་ཞེས་བྱ་བ་འོངས ༼༡༡ཨ༡༽ པ་དང་༈་དེ་ལ་གོས་རུང་བ་དུས་སུ་བསྐོན་ནོ་སྙམ་པ་ལས་དེ་ནས་གལ་ཏེ་དགེ་སློང་མ་དེ་ལས་སྔར་མ་བསྟབས་པར་རྣམ་པར་རྟོག་པ་འགའ་ཞིག་བྱུང་སྟེ་༑་བཟང་པོ་འདོད་པའི་ཕྱིར་ཁྱིམ་བདག་གམ་ཁྱིམ་བདག་གི་ཆུང་མ་ཉེ་དུ་མ་ཡིན་པའི་གན་དུ་སོང་ནས་འདི་སྐད་ཅེས་ཚེ ༼༢༽ དང་ལྡན་པས་བདག་གི་གོས་ཀྱི་རིན་དག་སྤངས་པའི་གོས་ཀྱི་རིན་དེ་དག་གིས་ཚེ་དང་ལྡན་པ་གོས་འདི་དང་འདི་ལྟ་བུ་ཞིག་ཉོས་ལ་བདག་ལ་གོས་རུང་བ་དུས་སུ་སྐོན་ཅིག་ཅེས་སྨྲས་ཏེ་གོས་གྲུབ་ན་སྤང་བའི་ལྟུང་བྱེད་དོ་༑༑
དགེ་སློང་མའི་ཕྱིར་ཁྱི་མ་བདག་གམ་ཁྱིམ་བདག་གི་ཆུང་མ་ཉེ་དུ་མ་ཡིན ༼༣༽ པས་གོས་ཀྱི་རིན་སོ་སོ་བདག་སྦགས་ནས་བདག་ཅག་གཉིས་ཀྱིས་གོས་ཀྱི་རིན་སོ་སོ་བ་འདི་དག་གིས་གོས་འདི་དང་འདི་ལྟ་བུ་སོ་སོ་བ་འདི་དག་ཉོས་ལ་དགེ་སློང་མ་མིང་འདི་ཞེས་བྱ་བ་འོངས་པ་དག་བདག་ཅག་གཉིས་ཀྱིས་སོ་སོ་ནས་དེ་ལ་གོས་རུང་བ་དུས་སུ་བསྐོན་ནོ་སྙམ་པ་ལས་༑་དེ་ལ ༼༤༽ གལ་ཏེ་དགེ་སློང་མ་དེ་ལ་སྔར་མ་བསྟབས་པར་རྣམ་པར་རྟོག་པ་འགའ་ཞིག་བྱུང་སྟེ་༑་བཟང་པོ་འདོད་པའི་ཕྱིར་ཁྱིམ་བདག་གམ་ཁྱིམ་བདག་གི་ཆུང་མ་ཉེ་དུ་ཡིན་པའི་གན་དུ་སོང་ནས་འདི་སྐད་ཅེས་ཆོ་དང་ལྡན་པ་དག་གིས་བདག་གི་ཕྱིར་གོས་ཀྱི་རིན་སོ་སོ་བ་གང་དག་སྤགས་པའི་གོས ༼༥༽ ཀྱི་རིན་སོ་སོ་བ་འདི་དག་གིས་ཚེ་དང་ལྡན་པ་དག་གོས་འདི་དང་འདི་ལྟ་བུ་སོ་སོ་བ་དག་ཉོས་ལ་གཉི་ག་འདུས་ཏེ་བདག་ལ་གོས་རུང་བ་ཅིག་དུས་སུ་ལེགས་པར་སྐོན་ཅིག་ཅེས་སྨྲས་ཏེ་གོས་གྲུབ་ན་སྤང་བའི་ལྟུང་བྱེད་དོ་༑༑
དགེ་སློང་མའི་ཕྱིར་རྒྱལ་པོའམ་༑་བློན་པོ་ཆེན་པོའམ་༑་བྲམ་ཟེའམ ༼༦༽ ཁྱིམ་བདག་གམ་༑་གྲོང་རྡལ་གྱི་མིའམ་༑་ཡུལ་གྱི་མིའམ་༑་ནོར་ཅན་ནམ་༑་ཚོག་དཔོན་ནམ་༑་དེད་དཔོན་གྱི་ཕོ་ཉའི་ལག་ཏུ་གོས་ཀྱི་རིན་དག་བསྐུར་བར་གྱུར་ལ་༑་དེ་ལས་ཕོ་ཉ་དེས་གོས་ཀྱི་རིན་དེ་དག་ཁྱེར་ནས་དགེ་སློང་མ་ག་ལ་བ་དེར་སོང་སྟེ་༑་དགེ་སློང་མ་དེ་ལ་འདི་སྐད་ཅེས ༼༧༽ འཕགས་མ་མཁྱེན་པར་མཛོད་ཅིག་༑་ཁྱོད་ལ་རྒྱལ་པོའམ་༑་བློན་པོ་ཆེན་པོའམ་༑་བྲམ་ཟེའམ་༑་ཁྱིམ་བདག་གམ་༑་གྲོང་རྡལ་གྱི་མིའམ་༑་ཡུལ་གྱི་མིའམ་༑་ནོར་ཅན་ནམ་༑་ཚོག་དཔན་ནམ་༑་དེད་དཔོན་ནམ་༑་དེད་དཔོན་ཆེ་གེ་མོས་གོས་ཀྱི་རིན་འདི་དག་བསྐུར་གྱིས ༼༡༡བ༡༽ འཕགས་མ་ཐུགས་བརྩེ་བའི་སླད་དུ་དེ་དག་བཞེས་ཤིག་ཅེས་ཟེར་ན་༑་དགེ་སློང་མ་དེས་ཕོ་ཉ་དེ་ལ་འདི་སྐད་ཅེས་ཚེ་དང་ལྡན་པ་ཕོ་ཉ་དགེ་སློང་མ་དག་ནི་གོས་ཀྱི་རིན་དག་ལེན་དུ་མི་རུང་སྟེ་༑་བདག་ཅག་གོས་རུང་བ་དུས་སུ་རྙེད་ན་ལེན་ཏོ་ཞེས་བརྗོད་པར་བྱའོ་༑༑་གལ་ཏེ་ཕོ་ཉད ༼༢༽ དགེ་སླང་མ་དེ་ལ་འདི་སྐད་ཅེས་འཕགས་མ་རྣམས་ཀྱི་ཞལ་ཏ་བགྱིད་པ་འཕགས་མ་རྣམས་ཀྱི་ཞལ་ཏ་ཉམས་སུ་ལེན་པ་གང་ལགས་པ་འགའ་མཆིས་སམ་ཞེས་ཟེར་ན་༑་དགེ་སློང་མ་གོས་འདོད་པས་ཕོ་ཉ་འདི་ནི་དགེ་སློང་མ་རྣམས་ཀྱི་ཞལ་ཏ་བྱེད་པ་སྟེ་༑་འདི་ནི་དགེ་སློང་མ ༼༣༽ རྣམས་ཀྱི་ཞལ་ཏ་ཉམས་སུ་ལེན་པའོ་ཞེས་ཀུན་དགའ་ར་པའམ་༑་དགེ་བ་སྙེན་ཞལ་ཏ་བྱེད་པ་བསྟན་པར་བྱའོ་༑༑་དེ་ནས་ཕོ་ཉ་དེས་གོས་ཀྱི་རིན་དག་ཁྱེར་ནས་ཞལ་ཏ་བྱེད་པ་ག་ལ་བ་དེར་འགྲོ་བར་བྱ་ཞིང་ཕྱིན་ནས་ཞལ་ཏ་བྱེད་པ་ག་ལ་བ་དེར་འགྲོ་བར་བྱ་ཞིང་ཕྱིན་ནས་ཞལ་ཏ་བྱེད་པ་དེ་ལ་འདི་སྐད་ཅེས་ཚེ་དང་ལྡན་པ་ཞལ་ཏ་བྱེད་པ་ཤེས ༼༤༽ ༑་པར་གྱིས་ཤིག་༑་ཁྱེད་ཀྱིས་གོས་ཀྱི་རིན་འདི་དག་གིས་གོས་འདི་དག་འདི་ལྟ་བུ་ཞིག་ཉོས་ལ་དགེ་སློང་མ་མིང་འདི་ཞེས་བྱ་བ་འོངས་པ་དང་༑་དེ་ལ་གོས་རུང་བ་དུས་སུ་རུང་བ་དུས་སུ་སྐོན་ཅིག་ཅེས་བརྗོད་པར་བྱའོ་༑༑་དེ་ནས་ཕོ་ཉ་དེས་ཞལ་ཏ་བྱེད་བ་དེ་ལ་ཤིན་ཏུ་ལེགས་པར་ཡང་དག་པར་བསྒོ ༼༥༽ ཞིང་ཡང་དག་པར་བསྟན་ནས་༑་དགེ་སློང་མ་ག་ལ་བ་དེར་འགྲོ་བར་བྱ་ཞིང་ཕྱིན་ནས་དགེ་སློང་མ་དེ་ལ་འདི་སྐད་ཅེས་༑་འཕགས་མས་ཞལ་ཏ་བགྱིད་པ་བསྟན་པ་གང་ལགས་པ་དེ་ལ་བདག་གིས་ཡང་དག་པར་བསྟན་ལགས་ཀྱིས་དེའི་གན་དུ་བཞུད་ཅིག་དང་༑་དེས་ཁྱོད་ལ ༼༦༽ གོས་རུང་བ་དུས་སུ་སྐོན་པར་འགྱུར་རོ་ཞེས་བརྗོད་པར་བྱའོ་༑༑་དགེ་སློང་མ་གོས་འདོད་པས་ཞལ་ཏ་བྱེད་པའི་གན་དུ་སོང་ལ་ཚེ་དང་ལྡན་པ་ཞལ་ཏ་བྱེད་པ་བདག་གོས་འདོད་དོ་༑༑་ཚེ་དང་ལྡན་པ་ཞལ་ཏ་བྱེད་པ་བདག་གོས་འདོད་དོ་༑༑་ཞེས་ལན་གཉིས་ལན་གསུམ་དུ་བསྐུལ་བར ༼༧༽ བྱ་དྲན་ཕར་བྱའོ་༑༑་ལན་གཉིས་ལན་གསུམ་དུ་བསྐུལ་ཞིང་དྲན་པར་བྱུས་པ་ན་གལ་ཏེ་གོས་དེ་གྲུབ་ན་དེ་ལྟ་ན་ལེགས་༑་གལ་ཏེ་མ་གྲུབ་ན་ལན་བཞི་ལན་ལྔ་ལན་དྲུག་གི་བར་དུ་ཕྱོགས་སུ་ཅང་མི་སྨྲ་བར་བསྡང་པར་བྱའོ་༑༑་ལན་བཞི་ལན་ལྡ་ལན་དྲུག་གི་བར་དུ་ཕྱོགས་སུ་ཅད ༼༡༢ཨ༡༽ མི་སྨྲ་པར་བསྡད་པ་ན་གལ་ཏེ་གོས་གྲུབ་ན་དེ་ལྟ་ན་ལེགས་༑་གལ་ཏེ་མ་གྲུབ་ན་དེའི་འོག་ཏུ་གོས་སྒྲུབ་པའི་ཕྱིར་རྩལ་ཏེ་གོས་གྲུབ་ན་སྤང་བའི་ལྟུང་བྱེད་དོ་༑༑
གལ་ཏེ་མ་གྲུབ་ན་ཕྱོགས་གང་ན་གོས་ཀྱི་རི་དེ་དག་འོངས་པ་དེར་བདག་འགྲོ་བར་བྱའོ་༑༑་ཡང་ན ༼༢༽ ཡིད་བརྟན་པའི་ཕོ་ཉ་ལས་ཚེ་དང་ལྡན་པ་དག་གིས་དགེ་སློང་མ་ཆེ་གེ་མོའི་ཕྱིར་གོས་ཀྱི་རིན་བསྐུར་བ་དེ་དག་ནི་དགེ་སློང་མ་དེའི་དོན་ཅི་ཡག་མ་གྲུབ་ཀྱིས་ཤེས་པར་གྱིས་ཤིག་༑་ཚེ་དང་ལྡན་པ་དག་གིས་རང་གི་ནོར་ཆུད་མ་གསན་ཅིག་ཅེས་སྤྲིང་བར་བྱ་སྟེ་༑་དེ་ལ་དེ་ནི་ཆོ་ག་ཡིན་ནོ་༑༑་༑༑
༼༣༽ སྡོམ་ལ་༑ གསེར་དངུལ་མངོན་ཚན་ཉོ་ཚོང་དང་༑༑ ཚོལ་དང་འཐག་པ་སྐྱེད་པ་དང་༑༑ བྱིན་ཕྲོགས་བསྔོས་དང་གསོག་འཇོག་དང་༑༑ འཆང་དང་བྱིན་གྱིས་མི་རློབ་པའོ་༑༑
ཡང་དགེ་སློང་མ་གང་རང་གི་ལག་གིས་གསེར་དང་དངུལ་ལེན་ཏམ་ལེན་དུ་འཇུག་ན་སྤང་བའི་ལྟུང་བྱེད ༼༤༽ དོ་༑༑
ཡང་དགེ་སློང་མ་གང་མངོན་ཚན་ཅན་གྱི་སྤྱོད་པ་སྣ་ཚོགས་བྱེད་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་ཉོ་ཚོང་རྣམ་པ་སྣ་ཚོགས་བྱེད་ན་སྦང་བའི་ལྟུང་བྱེད་དོ་༑༑
ཡང་དགེ་སློང་མ་གང་ལྷུང་བཟེད་ལྷན་པ་ལྔ་མེད་པ་སྤྱད་བཟོད་པ་ཡོད་བཞིན་དུ་བཟང་པོ་འདོད་པའི་ཕྱིར་ལྟུང་བཟེད ༼༥༽ གསར་པ་གཞན་ཚོལ་ཞིང་གྲུབ་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་དེས་ལྟུང་བཟེད་དེ་དགེ་སློང་མའི་འཁོར་ལ་དབུལ་བར་བྱའོ་༑༑་དགེ་སློང་མ་འཁོར་དེའི་ལྟུང་བཟེད་མཐར་གྱུར་པ་གང་ཡིན་པ་དེ་དགེ་སློང་མ་དེ་ལ་དགེ་སློང་མ་ཁྱོད་ཀྱིས་ལྷུང་བཟེད་འདི་བྱིན་གྱིས་བརླབ་པར ༼༦༽ མི་བྱ་༑་གཏད་པར་མི་བྱ་༑་གཞན་ལ་སྦྱིན་པར་མི་བྱ་བར་ཆག་པའི་མཐར་ཐུག་པའི་བར་དུ་ཁང་ཀྱིས་དལ་བུ་དལ་བུས་སྤྱད་པར་བྱའོ་ཞེས་སྦྱིན་པར་བྱ་སྟེ་༑་དེ་ལ་དེ་ནི་ཆོ་ག་ཡིན་ནོ་༑༑་ཡང་དགེ་སློང་མ་གང་རང་གིས་བླངས་པའི་དོག་པ་ཐ་ག་པ་ཉེ་དུ་མ་ཡིན་པ་ལ་འཐག་ཏུ་བཅུག་ནས་གོས ༼༧༽ ཐུབ་ན་སྤང་བའི་ལྟུང་བྱེད་དོ་༑༑
དགེ་སློང་མའི་ཕྱིར་ཁྱིམ་བདག་གམ་ཁྱིམ་བདག་གི་ཆུང་མ་ནེ་དུ་མ་ཡིན་པས་ཐ་ག་པ་ཉེ་དུ་མ་ཡིན་པ་ལ་འཐག་ཏུ་བཅུག་པ་ལས་དེ་ལ་གལ་ཏེ་དགེ་སློང་མ་དེ་ལ་སྒྲ་མ་བསྟབས་པར་རྣམ་པར་རྟོག་པ་འགའ་ཞིག་བྱུང་ནས་ཐག་བ་ཉེ་དུ་མ་ཡིན་པའི་གན་དུ་སོང་སྟེ ༼༡༢བ༡༽ འདི་སྐད་ཅེས་ཚེ་དང་ལྡན་པ་ཐ་ག་པ་ཤེས་པར་གྱིས་ཤིག་༑་གོས་འདི་ཁོ་མོའི་ཕྱིར་འཐང་གིས་ཚེ་དང་ལྡན་པ་ཐ་ག་པ་གོས་འདི་ཞེད་ཆེ་བ་དང་༑་ཁྲུན་རིག་བ་དང་༑་ཐར་གྱིས་ཞག་པ་དང་༑་ཐག་རན་བཟང་བ་ལེགས་པར་གྱིས་ཤིག་༑་ཚེ་དང་ལྡན་པ་ཐག་པ་ཁོ་མོས་གླ་རྡན་འདི ༼༢༽ ལྟ་སྟེ༈་བཟའ་བའམ་བཅའ་བའམ་༑་བཟའ་རྒྱུ་ཅུང་ཟད་སྤྱིན་ནོ་ཞེས་སྨྲས་ནས་དེ་ལ་གལ་ཏེ་དགེ་སློང་མ་དེས་གོས་སྒྲུབ་པའི་ཕྱིར་གླ་རྔན་འདི་ལྟ་སྟེ་༑་བཅའ་བའམ་བཟའ་བའམ་བཟའ་རྒྱུ་ཅུང་ཟད་ཅིག་བྱིན་ཞིང་གོས་གྲུབ་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་དགེ ༼༣༽ སློང་མ་ལ་གོས་བྱིན་ནས་དེའི་འོག་ཏུ་ཀྲོས་འཁྲུགས་རྔམ་པར་གྱུར་ཏེ་ཡིད་མ་རེངས་ནས་འཕྲོག་གམ་འཕྲོག་ཏུ་འཇུག་ཅིང་༑་དེ་ལ་འདི་སྐད་ཅེས་དགེ་སློང་མ་ཁྱོད་ལ་གོས་མི་སྦྱིན་གྱིས་ཕྱིར་བྱིན་ཅིག་ཟེར་ན་དགེ་སློང་མ་དེ་ལ་ལྷག་མ་ཡོད་ན་དེ་ལ་ཕྱིར་སྦྱིན་པར་བྱ་ཞིང་གཏད་ན་སྤང་བའི་ལྟུང ༼༤༽ བྱེད་དོ་༑༑
ཡང་དགེ་སློང་མ་གང་དགེ་འདུན་ལ་བསྡོས་པའི་རྙེད་པ་ཤེས་བཞིན་དུ་གང་ཟག་ལ་སྒྱུར་དུ་འཇུག་ན་སྤང་བའི་ལྟུང་བྱེད་དོ་༑༑
བཅོམ་ལྡན་འདས་ཀྱིས་དགེ་སློང་མ་ན་བ་རྣམས་ལ་ཕན་པ་སོ་སོ་བསྟེན་པར་བྱ་བའི་སྨན་གང་དག་བཀའ་སྩལ་པ་འདི་ལྟ་སྟེ་༑་ཞུན་མར་དང་༑་འབྲུ་མར ༼༥༽ དང་༈་བུ་རམ་དང་༑་སྦྲང་རྩི་དང་༑་བུ་རམ་གྱི་དབུ་བ་དེ་དག་ལས་དགེ་སློང་མ་ན་བས་འདོད་ན་རང་གིས་ཞག་བདུན་བར་བྱིན་གྱིས་བརླབས་ཏེ་གསོག་འཇོག་གིས་ཡོངས་སུ་སྤྱད་པས་ཡོངས་སུ་ལོངས་སྤྱད་པར་བྱའོ་༑༑་དེ་ལས་འདས་པར་ཡོངས་སུ་ལོངས་སྤྱོད་པར་བྱེད་ན་སྤང ༼༦༽ བའི་ལྟུང་བྱེད་དོ་༑༑
དགེ་སློང་མས་ལྷུང་བཟེད་ལྷག་བ་ཞག་གཅིག་གི་བར་དུ་བཅང་བར་བྱའོ་༑༑་དེ་ལས་འདས་པར་འཆང་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་ཆོས་གོས་བྱིན་གྱིས་བརླབ་ཏུ་རུང་བ་ཉི་མ་དང་པོ་ལའམ་ཟླ་བ་ཕྱེད་ཅིང་བྱིན་གྱིས་མི་རློབས་ན་སྤང་བའི ༼༧༽ ལྟུང་བྱེད་དོ་༑༑་༑༑
སྡོམས་༑ འབྱིན་དང་མི་འབྱིན་སློང་བ་དང་༑༑ གོས་དང་གོས་རྒྱུ་མལ་ཆ་རྒྱུ་༑༑ དབྱར་ཁང་རྒྱུ་དང་སྐྱེ་བོ་དང་༑༑ དགེ་འདུན་བཅིངས་བཀྲོལ་ལྕི་ཡང་ངོ་༑༑
ཡང་དགེ་སློང་མ་གང་དུས་མ་ཡིན་པར་སྲ་བརྐྱང་འབྱིན་ན་སྤང་བའི་ལྟུང་བྱེད་དོ་༑༑
ཡང་དགེ ༼༡༣ཨ༡༽ སློང་མ་གང་དུས་སུ་སྲ་བརྐྱང་མི་འབྱིན་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་བདག་གི་ཕྱིར་མངོན་ཚན་ཅན་སློང་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་གཞན་གྱི་ཅེད་དུ་རྙེད་པའི་གོས་ཟས་སུ་བྱས་ཏེ་བཟའ་བའི་ཕྱིར་འཇོག་ན ༼༢༽ སྦང་བའི་ལྟུང་བྱེད་དོ་༑༑
ཡང་དགེ་སློང་མ་གང་གོས་ཀྱི་ཆེད་དུ་རྙེད་པ་གང་ཡང་རུང་བ་ཟས་སུ་བྱས་ཏེ་བཟའ་བའི་ཕྱིར་འཇོག་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་མལ་ཆའི་ཆེད་དུ་རྙེད་པ་གང་ཡང་རུང་བ་ཟས་སུ་བྱས་ཏེ་བཟའ་བའི་ཕྱིར་འཇོག་ན་སྤང་བའི་ལྟུང༼༣༽ བྱེད་དོ་༑༑
ཡང་དགེ་སློང་མ་གང་དབྱར་ཁང་གི་ཆེད་དུ་རྙེད་པ་གང་ཡང་རུང་བཟསས་སུ་བྱས་ཏེ་བཟའ་བའི་ཕྱིར་འཇོག་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་མའི་སྐྱེ་བོ་མང་པོའི་ཕྱིར་སྦྱོར་དུ་བཅུག་པའི་རྙེད་པ་གང་ཟག་ལ་ཡོངས་སུ་སྒྱུར་ན་སྤང་བའི ༼༤༽ ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་མའི་དགེ་འདུན་གྱི་ཕྱིར་སྦྱོར་དུ་བཅུག་པའི་རྙེད་པ་གང་ཟག་བདག་ལ་ཡོངས་སུ་སྒྱུར་ན་ན་སྤང་བའི་ལྟུང་བྱེད་དོ་༑༑
ཡང་དགེ་སློང་མ་གང་ཆགས་པར་གྱུར་བས་ཐུམ་པོ་བཅིངས་ཤིང་བཅིངས་ཤིང་འགྲོ་ལ་དུ་བཅུག་ན་སྤང ༼༥༽ བའི་ལྟུང་བྱེད་དོ་༑༑
ཡང་དགེ་སློང་མ་གང་གོས་ལྕིད་དག་རིན་ཐག་ལྕིབ་འཆང་ན་སྤང་བའི་ལྟུང་བྱེད་དོ་༑༑་༑༑
སྡོམ་ལ་༑ སྲིན་པལ་འབའ་ཞིག་ཆ་གཉིས་དང་༑༑ དྲུག་དང་མཐོ་གང་ལམ ༼༦༽ དང་ནི་༑༑ འཁྲུ་དང་འཆང་དང་རྟ་དང་དགོན་༑༑ རས་ཆེན་མ་གཏོགས་ལྷག་མ་ཡིན་༑༑
འཕགས་མ་དག་བདག་གིས་སྤང་བའི་ལྟུང་བྱེད་ཀྱི་ཆོས་སུམ་བཅུ་རྩ་གསུམ་པོ་དག་བཏོན་ཟིན་ཏོ་༑༑་དེ་ལ་བདག་གིས་འཕགས་མ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས ༼༧༽ དྲིའོ་༑༑ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ་༑༑འདི་ལ་འཕགས་མ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ་༑༑་༑༑
----------
དགེ་སློང་མའི་སོ་སོར་ཐར་པའི་མདོ་༑་བམ་པོ་གཉིས་པ་སྟེ་ཐ་མའོ་༑༑ སྤྱི་སྡོམ ༼༡༣བ༡༽ ལ་༑ བརྫུན་དང་ས་བོན་འདུག་གནས་དང་༑༑ སྲོག་ཆགས་བདེ་དང་ངུད་འགྲོ་དང་༑༑ རྐུ་བ་དང་ནི་ཟས་བཅས་པ་༑༑ དེ་དག་ཐུན་མོང་ཡིན་པར་འདོད་༑༑་༑༑
སྡོམ་ལ་༑ བརྫུན་སྐྱོན་དགེ་སློང་ཕྲ་མ་དང་༑༑ སྐྱོ་སྡོགས་བྱེད་དང་སྟོན་པ་དང་༑༑ འདོན་དང་གནས ༼༢༽ ངན་ལེན་དང་ཆོས་༑༑ བཤེས་ངོར་བྱེད་དང་ཁྱད་དུ་གསོད་༑༑
འཕགས་མ་དག་ལྟུང་བྱེད་ཀྱི་ཆོས་བརྒྱ་བརྒྱད་བཅུ་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་ལས་འབྱུང་ངོ་༑༑
ཤེས་བཞིན་དུ་བརྫུན་དུ་སྨྲ་ན་ལྟུང་བྱེད་དོ་༑༑
མིའི་སྐྱོན་ནས་སྨྲན་ལྟུང་བྱེད༼༣༽ དོ་༑༑
དགེ་སློང་མ་ལ་ཕྲམ་བྱེད་ན་ལྟུང་བྱེད་དེ་༑༑
ཡང་དགེ་སློང་མ་གང་དགེ་འདུན་མཐུན་པས་ཆོས་བཞིན་དུ་རྩོད་པ་སྦྱངས་པ་ཤེས་བཞིན་དུ་ཡང་ལས་ཀྱིས་སྐྱོ་སྡོགས་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་སྐྱེས་པའི་ཡུལ་ལ་ཚིག་ལྔའམ་དྲུག་ལས་ལྷག་པར ༼༤༽ ཆོས་སྟོན་ན་རིག་པའི་བུད་མེད་མ་གཏོགས་ཏེ་ལྟུང་བྱེད་དོ་༑༑
ཡང་དགེ་སློང་མ་གང་ཟག་བསྙེན་པར་མ་རྫོགས་པ་དང་ཚིག་གིས་ཆོས་འདོན་ན་ལྟུང་བྱེད་དོ་༑༑
ཡང་དགེ་སློང་མ་གང་ཟག་བསྙེན་པར་མ་རྫོགས་པ་ལ་གནས་ངན་ལེན་གྱི་ལྟུང་བརྗོད་ན་དགེ་འདུན་གྱིས ༼༥༽ གནང་བམ་གཏོགས་ཏེ་ལྟུང་བྱེད་དོ་༑༑
ཡང་དགེ་སློང་མ་གང་གང་ཟག་བསྙེན་པར་མ་རྫོགས་པ་ལ་མིའི་ཆོས་བླ་མ་བདེན་པར་སྨྲ་ན་ལྟུང་བྱེད་དོ་༑༑
ཡང་དགེ་སློང་མ་གང་སྔར་ལེགས་པར་རུང་བར་བྱས་ནས་དེའི་འོག་ཏུ་འདི་སྐད་ཅེས་འཕགས་མ་དག་འདི་ལྟར་བཤེས ༼༦༽ ངོར་བྱས་ཏེ་དགེ་འདུན་གྱི་རྙེད་པར་བསྡོས་བ་བདག་གི་གང་ཟག་ལ་བསྔོས་སོ་ཞེས་ཟེར་ན་ལྟུང་བྱེད་དོ་༑༑
ཡང་དགེ་སློང་མ་གང་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་འདོན་ན་འདི་སྐད་ཅེས་འཕགས་མ་དག་གང་དག་གིས་དགེ་སློང་མ་རྣམས་འགྱོད་པ་དང་ཡིད་ལ ༼༧༽ གཅགས་པ་དང་༑་གནོད་བར་འགྱུར་བ་བསླབ་པའི་གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་བཏོན་པ་དག་གིས་ཅི་ཞིག་བྱ་ཞེས་ཟེར་ཞིང་བསླབ་པ་ཁྱད་དུ་གསོད་ན་ལྟུང་བྱེད་དོ་༑༑་༑༑
སྡོམ་ལ་༑ ས་ཁོན་འཕུ ༼༡༤ཨ༡༽ བ་བསྒོ་བ་དང་༑༑ ཁྲི་དང་གདིང་དང་ཕྱིས་གནོན་དང་༑༑ འབྱུང་བ་དང་ནི་འདེབས་པ་དང་༑༑ རིམ་པ་གཉིས་སུ་རྩིག་པའོ་༑༑
ས་བོན་གྱི་ཚོགས་སམ་འབྱུང་པོའི་གནས་འཇིག་གམ་འཇིག་ཏུ་འཇུག་ན་ལྟུང་བྱེད་དོ་༑༑
འཕྱའམ་གཞོགས་འཕྱས་བྱེད་ན་ལྟུང ༼༢༽ བྱེད་དོ་༑༑
བསྒོ་བ་རྣ་ལ་གཞོན་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་འདུན་གྱི་ཁྲིའམ་༑་ཁྲིའུའམ་༑་སྟན་ནང་ཚངས་ཅན་ནམ་༑་ལ་བའམ་༑་སྔས་སམ་༑་གོར་བུ་བླ་གབ་མེད་པར་བཏིང་ངམ་འདིང་དུ་བཅུག་ནས་མ་བསྡུས་སམ་༑་སྡུད་དུ་མ་བཅུག་གམ་༑་དགེ་སློང ༼༣༽ མ་འཁོད་པ་ལ་ཡངམ་བཅོལ་བར་དེ་ནས་སོང་ན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ་༑༑
ཡང་དགེ་སློང་མ་གང་དགེ་འདུན་གྱི་དབྱར་ཁང་དུ་རྩྭའི་གདིང་བའམ་༑་ལོ་མའི་གདིང་བ་བཏིང་ངམ་༑་འདིང་དུ་བཅུག་ནས་མ་བསྡུས་སམ་༑་སྡུང་དུ་མ་བཅུག་གམ་༑་དགེ ༼༤༽ སློང་མ་འཁོད་པ་ལ་མ་བཅོལ་བར་དེ་ནས་སོང་ན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ་༑༑
ཡང་དགེ་སློང་མ་གང་དགེ་འདུན་གྱི་དབྱར་ཁང་ནས་དགེ་སློང་མ་ལྔ་ནས་འཁོད་པར་ཤེས་བཞིན་དུ་ཕྱིས་འོངས་ནས་སུ་ལ་གནོད་པ་དེ་འགྲོ་བར་འགྱུར་བ་དེ་ཉིད་རྐྱེན་དུ་བྱས ༼༥༽ ཏེ་ཕྱིས་གནོན་བྱས་ནས་སྟན་ལ་ཉལ་ལམ་འདུག་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་འདུན་གྱི་དབྱར་ཁང་གི་སྟེང་གི་ནམ་མཁའ་ལ་ཐོག་བོར་བར་ཁྲི་འམ་ཁྲིའུ་རྩ་བ་འབྱུང་བར་ཤེས་བཞིན་དུ་ལྗིད་ཀྱིས་ཕབ་སྟེ་འདུག་གམ་ཉལ་ན་ལྟུང་བྱེད་དོ་༑༑
ཡང་དགེ ༼༦༽ སློང་མ་གང་ཤེས་བཞིན་དུ་སྲོག་ཆགས་དང་པ་ཅས་པའི་ཅུས་རྩྭའམ་༑་ལྕི་བའམ་༑་ས་ལ་འདེབས་སམ་༑་འདེབས་སུ་འཇུག་ན་ལྟུང་བྱེད་དོ་༑༑
དགེ་སློང་མས་དབྱར་ཁང་ཆེན་པོ་ཞིག་རྩིག་གམ་༑་རྩིག་ཏུ་འཇུག་ན་སྒོའི་སྦུབས་དང་༑་གཏན་པ་དང་༑་སྣང ༼༧༽ བའི་གནས་ཇི་ཙམ་པའི་འདུ་ཤེས་ཀྱིས་ས་བརྟག་པ་ནས་བཟུང་སྟེ་༑་ཕ་གུ་རིམ་པ་གཉིས་སམ་གསུམ་བརྩིག་པར་བྱའོ་༑༑་དེ་ལས་ལྷག་པར་རྩིག་ན་ལྟུང་བྱེད་དོ་༑༑་༑༑
སྡོམ་ལ་༑ འདུག་གནས་གཅིག་དང་ཕྱེ་དང་ནི་༑༑ བཅའ་བ་དང་ནི་སྟོབས་པ་དང་༑༑ ༼༡༤བ༡༽ འདུས་པ་དང་ནི་དུས་མིན་དང་༑༑ གསོག་འཇོག་དང་ནི་ཁ་ནས་མིད་༑༑
དགེ་སློང་མ་གང་འདུག་གནས་གཅིག་ཏུ་ཞག་ལོན་པའི་དགེ་སློང་མ་གང་མི་ན་བས་བསོད་སྙོམས་གཅིག་བཟའ་བར་བྱའོ་༑༑་དེ་ལས་ལྟག་པར་ཟ་ན་ལྟུང་བྱེད་དོ་༑༑
དགེ་སློང་མ་རབ་ཏུ་མང་པོ ༼༢༽ དག་ཁྱིམ་རྣམས་སུ་དོང་བ་ལས་གལ་ཏེ་དེ་དག་ལས་བྲམ་ཟེའམ་༑་ཁྱིམ་བདག་དང་པ་ཅན་དག་གིས་ཕྱེ་དང་ཁུར་བ་དག་དུས་ཀྱིས་སྟོབས་པར་གྱུར་ལ་འདོད་ན་དགེ་སློང་མ་དེ་དག་གིས་ལྷུང་བཟེད་གང་བ་གཉིས་མ་༑་གསུམ་བླང་བར་བྱའོ་༑༑་དེ་ལས་ལྷག་བར་ལེན་ན ༼༣༽ ལྟུང་བྱེད་དོ་༑༑
ལྟུང་བཟེད་གང་བ་གཉིས་སམ་གསུམ་བླངས་ནས་ཕྱིར་རོལ་ཀུན་དགའ་ར་བར་དོང་ལ་དགེ་སློང་མ་འཁོད་པ་རྣམས་ལ་ཡང་བགོ་བཤའ་བྱ་༑་བདག་ཅག་ཀྱང་བཟའ་བར་བྱ་སྟེ་༑་དེ་ལ་དེ་ནི་ཆོག་ཡིན་ནོ་༑༑་ཡང་དགེ་སློང་མ་གང་ཟས་ཟོས་ཟིན་ཅིང་སྤངས ༼༤༽ བ་ལས་ལྷག་པོར་མ་བྱས་པར་བཅའ་བའམ་བཟའ་བ་འཆའ་འམ་ཟན་ལྟུང་བྱེད་དོ་༑༑
ཡང་དགེ་སློང་མ་གང་ཤེས་བཞིན་དུ་དགེ་སློང་མ་གང་ཟས་ཟོས་ཟིན་ཅིང་སྤངས་པ་ལ་སྐབས་ཚོལ་ཅིང་ཅི་ནས་ཀྱང་དགེ་སློང་མ་འདི་ཉེས་པ་དབྱུང་བར་བྱའོ་༑༑་སྙམ་པ་དེ་ཉིད་རྐྱེན་དུ ༼༥༽ བྱས་ནས་འཕགས་མ་འདི་འཆོ་ཤིག་༑་འདི་ཟོས་ཤིག་ཅེས་ལྷག་པོར་མ་བྱས་པའི་བཟའ་བ་དང་བཅའ་བ་དུས་ཀྱིས་སྟོབས་པར་བྱེད་ན་ལྟུང་བྱེད་དོ་༑༑
འདུས་ཏེ་ཟ་ན་དུས་མ་གཏོགས་ཏེ་ལྟུང་བྱེད་དོ་༑༑
དེ་ལ་དུས་ནི་འདི་ཡིན་ཏེ་༑་ན་བ་དུས་སོ་༑༑་ལས་དུས་སོ་༑༑ ༼༦༽ ལམ་དུས་སོ་༑༑་གྲུར་ཞུགས་བ་དང་༑༑་འདུས་པ་ཆེན་པོ་དང་༑་དགེ་སྦྱོང་གི་ཟས་དུས་ཏེ་༑་དེ་ལ་དེ་ནི་དུས་ཡིན་ནོ་༑༑་ཡང་དགེ་སློང་མ་གང་དུས་མ་ཡིན་པར་བཙའ་བའམ་བཟའ་བ་འཆའ་འམ་ཟ་ན་ལྟུང་བྱེད་དོ་༑༑
ཡང་དགེ་སློང་མ་གང་བཅའ་བའམ་བཟའ་བ༼༧༽ གསོག་འཇོག་བྱས་བ་ཟའམ་འཆའ་ན་ལྟུང་བྱེད་དོ་༑༑
ཡང་དགེ་སློང་མ་གང་བྱིན་ལེན་མ་བྱས་པར་ཁ་ནས་མིད་པའི་ཟས་ཟ་ན་ཆུ་དང་སོ་ཤིང་མ་གཏོགས་ཏེ་ལྟུང་བྱེད་དོ་༑༑་༑༑
སྡོམ་ལ་༑ སྲོག་ཆགས་བཅས་དང་གཅེར་བུ་དང་༑༑ དམག་ལ་ལྟ་དང ༼༡༥ཨ༡༽ ཞག་གཉིས་དང་༑༑ བཤམས་པ་འཁྲུག་དང་རྡེག་པ་དང་༑༑ གཟས་པ་དང་ནི་གནས་ངན་ལེན་༑༑
ཡང་དགེ་སློང་མ་གང་ཤེས་བཞིན་དུ་སྲོག་ཆགས་དང་བཅས་པའི་ཚུལ་སྤྱོད་ན་ལྟུང་བྱེད་དོ་༑༑
ཡང་དགེ་སློང་མ་གང་གཅེར་བུ་མོའམ་༑་ཀུན ༼༢༽ ཏུ་རྒྱུའམ་༑་ཀུན་ཏུ་རྒྱུ་མོ་ལ་རང་གི་ལག་ནས་བཟའ་བ་དང་བཅའ་བ་བྱིན་ན་ལྟུང་བྱེད་དོ་༑༑
ཡང་དགེ་སློང་མ་གང་དམག་ཆས་པ་ལ་ལྟར་འགྲོ་ན་ལྟུང་བྱེད་དོ་༑༑
དགེ་སློང་མ་དམག་ཆས་པ་ལ་ལྟར་འགྲོ་བ་དེ་ལྟ་བུའི་རྐྱེན་འགའ་ཞིག་བྱུང་ན་དགེ་སློང་མ་དེས་དམག་དེའི ༼༣༽ ནང་དུ་ཞག་གཉིས་ཚུན་ཆད་གནས་པར་བྱའོ་༑༑་དེ་ལས་ལྷག་པར་གནས་ན་ལྟུང་བྱེད་དོ་༑༑
དགེ་སློང་མ་ཞག་གཉིས་དམག་དེའི་ནང་ན་གནས་པའི་ཚེ་ཡང་གལ་ཏེ་བཤམས་བ་འཁྲུག་ཏུ་འགྲོའམ་༑་རྒྱལ་མཚན་གྱི་ཚོགས་མཆོག་གམ་༑་དཔུང་གི་ཚོགས་སམ་༑ ༼༤༽ ག་ཡུལ་བཤམས་པའི་དམག་ལ་ལྟ་བ་ཉམས་སུ་མྱོང་བར་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྲོས་འཁྲུགས་རྔམ་པར་གྱུར་ཏེ་ཡིད་མ་རངས་ནས་དགེ་སློང་མ་ལ་རྡེག་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྲོས་འཁྲུགས་རྔམ་པར་གྱུར་ཏེ་༑་ཡིད་མ་རངས ༼༥༽ ནས་དགེ་སློང་མ་ལ་རྡེག་པར་གཟས་ནས་ཐ་ན་ཐལ་མོས་ཀྱང་རུང་སྟེ་ལྟུང་བྱེད་དོ་༑༑
ཡང་དགེ་སློང་མ་གང་ཤེས་བཞིན་དུ་དགེ་སློང་མའི་གནས་དང་ལེན་གྱི་ལྟུང་བ་འཆབ་ན་ལྟུང་བྱེད་དོ་༑༑་༑༑
སྡོམ་ལ་༑ བདེ་དང་མེ་དང་འདུན་པ་དང་༑༑ བསྙེན་པར་མ་རྫོགས་ཆོས ༼༦༽ དང་སྨྲ་༑༑ དགེ་ཚུལ་ཁ་དོག་བསྒྱུར་བ་དང་༑༑ རིན་པོ་ཆེ་དང་ཚ་བའི་ངུས་༑༑
ཡང་དགེ་སློང་མ་གང་ཀླན་ཀ་ཚོལ་ཞིང་ཅི་ནས་ཀྱང་དགེ་སློང་མ་ལས་ཀླན་ཀ་བཙལ་བར་བྱའོ་སྙམ་པ་དེ་ཉིད་རྐྱེན་དུ་བྱས་ཏེ་༑་དགེ་སློང་མ་ལ་འདི་སྐད་ཅེས་འཕགས་མ་ཚུར་ཤོག་ཁྱོད་ཁྱིམ་དག་ཏུ ༼༧༽ འདོང་དང་༈་དེར་ཁྱོད་ལ་བཅའ་བ་དང་བཟའ་བ་བསོད་པ་ཇི་ཙམ་འདོད་པ་སྦྱིན་དུ་གཞུག་གོ་ཞེས་སྨྲས་ནས་༑་དེས་དེ་ལ་སྦྱིན་དུ་མ་བཅུང་པར་དེའི་འོག་ཏུ་འདི་སྐད་ཅེས་འཕགས་མ་ཁོ་མོ་ལ་ཁྱོད་དང་ལྷན་ཅིག་སྨྲའམ་འདུག་པ་བདེ་བ་མ་ཡིན་གྱི་༑་འདི་ལྟར་ཁོ་མོ་གཅིག ༼༡༥བ༡༽ པུ་ཁོན་སྨྲའམ་འདུག་ན་བདེབས་ཁྱོད་སོང་ཤིག་ཅེས་ཟེར་ན་ལྟུང་བྱེད་དོ་༑༑
ཡང་དགེ་སློང་མ་གང་མི་ན་བར་བདག་ཉིད་ཀྱི་ཕྱིར་མེ་ལ་རེག་གམ་རེག་ཏུ་འཇུག་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་འདུན་གྱི་བྱ་བ་ཆོས་དང་ལྡན་པ་ལ་དགེ་སློང་མ་ལ་འདུན་པ་ཕུལ་ནས་༑ ༼༢༽ དེའི་འོག་ཏུ་ཁྲོས་འཁྲུགས་ཇམ་པར་གྱུར་ཏེ་ཡིད་མ་རངས་ནས་སྤོང་བའི་ཆོས་སུ་བྱེད་ཅིང་འདི་སྐད་ཅེས་དགེ་སློང་མ་འདུན་པ་ཕྱིར་བྱིན་ཅིག་ཁྱོད་ལ་མི་སྦྱིན་ནོ་ཞེས་ཟེར་ན་ལྟུང་བྱེད་དོ་༑༑
ཡང་དགེ་སློང་མ་གང་གང་ཟག་བསྙེན་པར་མ་རྫོགས་པ་དང་ལྷན་ཅིག་ནུབ ༼༣༽ གཉིས་ལས་ལྷག་པར་གནས་གཅིག་ཏུ་ཉལ་ན་ལྟུང་བྱེད་དོ་༑༑
ཡང་དགེ་སློང་མ་གང་འདི་སྐད་ཅེས་ཇི་ལྟར་བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་གསུངས་པ་གང་དག་ཡིན་པ་དེ་དག་བསྟེན་ཀྱང་བར་དུ་གཅོད་པར་མི་འགྱུར་ཏེ་༑་དེ་ལྟར་བཅོམ ༼༤༽ ལྡན་འདས་ཀྱིས་ཆོས་བསྟན་པ་བདག་གིས་ཤེས་སོ་ཞེས་ཟེར་ན་༑་དགེ་སློང་མ་དེ་ལ་དགེ་སློང་མ་རྣམས་ཀྱིས་འདི་སྐད་ཅེས་འཕགས་མ་དག་ཇི་ལྟར་བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་གསུངས་པ་གང་དག་ཡིན་པ་དེ་དག་བསྟེན་ཀྱང་བར་དུ་གཅོད ༼༥༽ པར་མི་འགྱུར་ཏེ་༑་དེ་ལྟར་བཅོམ་ལྡན་འདས་ཀྱིས་ཆོས་བསྟན་པ་བདག་གིས་ཤེས་སོ་ཞེས་དེ་སྐད་མ་ཟེར་ཅིག་༑་བཅོམ་ལྡན་འདས་ལ་སྐུར་པ་མ་འདེབས་ཤིག་༑་བཅོམ་ལྡན་འདས་ལ་སྐུར་པས་ལེགས་པར་མི་འགྱུར་རོ་༑༑་བཅོམ་ལྡན་འདས་ནི་དེ་སྐད་མི ༼༦༽ གསུང་ངོ་༑༑་འཕགས་མ་བར་དུ་གཅོད་པའི་ཆོས་རྣམས་ནི་བར་དུ་གཅོད་པ་ཉདི་དོ་ཞེས་བཅོམ་ལྡན་འདས་ཀྱིས་རྣམ་གྲངས་དུ་མར་གསུངས་ཏེ་༑་དེ་དག་བསྟེན་ན་བར་དུ་གཅོད་པར་འགྱུར་གྱིས་འཕགས་མ་ཁྱོད་སྡིག་པ་ཅན་གྱི་ལྟ་བའི་རྣམ་པ་འདི་ལྟ་བུ་འདི་ཐོང་ཤིག་ཅེས ༼༧༽ བསྒོ་བར་བྱའོ་༑༑་དགེ་སློང་མ་དེ་ལ་དགེ་སློང་མ་རྣམས་ཀྱིས་དེ་སྐད་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་གཞི་དེ་གཏང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ་༑་ཡང་དག་བར་བསྟན་པར་བྱའོ་༑༑ ༼༡༦ཨ༡༽ ལན་གཉིས་ལན་གསུམ་དུ་ཡང་དག་པར་བསྒོ་༑་ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་ན་ལེགས་༑་གལ་ཏེ་མི་གཏོང་ན་ལྟུང་བྱེད་དོ་༑༑
ཡང་དགེ་སློང་མ་གང་ཤེས་བཞིན་དུ་དེ་སྐད་ཟེར་བའི་གང་ཟག་ཆོས་བཞིན་དུ་མ་བྱས་པའི་སྡིག་བ་ཅན་གྱི ༼༢༽ ལྟ་བའི་རྣམ་པ་དེ་དག་མ་སྤངས་པ་དང་གཏམ་འདྲེ་བར་བྱེད་༑་ཕེབས་པར་སྨྲ་བར་བྱེད་༑་ཀུན་ཏུ་གནས་པར་བྱེད་༑་ཀུན་ཏུ་ལོངས་སྦྱོད་པར་བྱེད་ཅིང་དེ་དག་དང་ལྷན་ཅིག་གནས་གཅིག་ཏུ་ཉལ་ན་ལྟུང་བྱེད་དོ་༑༑
དགེ་ཚུལ་མ་ཞིག་ཀྱང་འདི་སྐད་ཅེས་༑་འདི་ལྟར་བཅོམ་ལྡན ༼༣༽ འདས་ཀྱི་འདོད་པ་རྣམས་ནི་བར་དུ་གཅོད་པའོ་ཞེས་གསུངས་པ་གང་དག་ཡིན་པ་དེ་དག་བསྟེན་ཀྱང་བར་དུ་གཅོད་པར་མི་འགྱུར་ཏེ་༑་དེ་ལྟར་བཅོམ་ལྡན་འདས་ཀྱིས་ཆོས་བསྟན་པ་བདག་གིས་ཤེས་སོ་ཞེས་ཟེར་ན་༑་དགེ་ཚུལ་མ་དེ་ལ་དགེ་སློང་མ་རྣམས་ཀྱིས་འདི་སྐད ༼༤༽ ཅེས་དགེ་ཚུལ་མ་ཁྱོད་ཇི་ལྟར་བཅོམ་ལྡན་འདས་ཀྱིས་འདོད་པ་དག་ནི་བར་དུ་གཅོད་པའོ་ཞེས་གསུངས་པ་གང་དག་ཡིན་པ་དེ་དག་བསྟེན་ཀྱང་བར་དུ་གཅོད་པར་མི་འགྱུར་ཏེ་༑༑་དེ་ལྟར་བཅོམ་ལྡན་འདས་ཀྱིས་ཆོས་བསྟན་པ་བདག་གིས་ཤེས་སོ་ཞེས་མ་ཟེར་ཅིག་༑ ༼༥༽ བཅོམ་ལྡན་འདས་ལ་སྐུར་པ་མ་འདེབས་ཤིག་༑་བཅོམ་ལྡན་འདས་ལ་སྐུར་པས་ལེགས་པར་མི་འགྱུར་རོ་༑༑་བཅོམ་ལྡན་འདས་ནི་དེ་སྐད་མི་གསུང་ངོ་༑༑་དགེ་ཚུལ་མ་འདོད་པ་བར་དུ་གཅོད་པ་དག་ནི་བར་དུ་གཅོད་པ་ཉིད་དོ་ཞེས་བཅོམ་ལྡན་འདས་ཀྱིས་རྣམ ༼༦༽ གྲངས་དུ་མར་གསུངས་ཏེ་༑་དེ་དག་བསྟེན་ན་བར་དུ་གཅོད་པར་འགྱུར་གྱིས་དགེ་ཚུལ་མ་ཁྱོད་སྡིག་པ་ཅན་གྱི་ལྟ་བའི་རྣམ་པ་འདི་ལྟ་བུ་འདི་ཐོད་ཤིག་ཅེས་བསྒོ་བར་བྱའོ་༑༑་དགེ་ཚུལ་མ་དེ་ལ་དགེ་སློང་མ་རྣམས་ཀྱིས་དེ་སྐད་བསྒོ་བ་ན་གལ་ཏེ་བཞི་དེ་གཏོང་ན་དེ་ལྟ་ན༼༧༽ ལེགས་༑་གལ་ཏེ་མི་གཏོང་ན་གཞི་དེ་གཏང་བར་བྱ་འབི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ་༑་ཡང་དག་བར་བསྟན་པར་བྱའོ་༑༑་ལན་གཉིས་ལན་གསུམ་དུ་ཡང་དག་པར་བསྒོ་༑་ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་ན་ལེགས་༑ ༼༡༦བ༡༽ གལ་ཏེ་མི་གཏོང་ན་དགེ་ཚུལ་མ་དེ་ལ་དགེ་སློང་མ་རྣམས་ཀྱིས་དེང་ཕྱིན་ཆད་དགེ་ཚུལ་མ་ཁྱོད་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་ལ་སྟོན་པའོ་ཞེས་མ་ཟེར་ཅིག་༑་ཚངས་པ་མཚུངས་པར་སྤྱོད་པ་མཁས་པ ༼༢༽ བླ་མའི་གནས་ལྟ་བུ་གང་ཡང་རུང་བའི་ཕྱི་བཞིན་དུའང་མ་འགྲོ་ཤིག་༑་དགེ་སྤོང་མ་རྣམས་དང་༑་དགེ་ཚུལ་མ་ལྷན་ཅིག་ནུབ་གཉིས་ཚུལ་ཆད་གནས་གཅིག་ཏུ་ཉལ་དུ་དབང་བ་གང་ཡིན་པ་དེང་ཚུན་ཆད་ཁྱོད་ལ་མེད་དེ་བུད་མེད་གཏི་མུག་ཅན་ཁྱོད་བསྙིལ་གྱིས་གཞན་དུ ༼༣༽ སོར་ཤིག་ཅེས་བསྒོ་བར་བྱའོ་༑༑་ཡང་དགེ་སློང་མ་གང་ཤེས་བཞིན་དུ་དེ་ལྟར་བསྙིལ་བའི་དགེ་ཚུལ་མ་ཉེ་བར་འཇོག་བར་བྱེད་དམ་༑་ཉེ་བར་སྟོན་པར་བྱེད་དམ་༑་ཀུན་ཏུ་ལོངས་སྤྱོད་པར་བྱེད་དམ་༑་ཀུན་ཏུ་གནས་པར་བྱེད་དམ་༑་དེ་དང་ལྷན་ཅིག་གནས ༼༤༽ གཅིག་ཏུ་ཉལ་ན་ལྟུང་བྱེད་དོ་༑༑
ཡང་དགེ་སློང་མ་གང་གོས་སར་པ་ཞིག་རྙེད་ན་ཁ་སྐྱུར་ག་གསུམ་པོ་སྒོན་པོའམ་༑་དམར་པོའམ་༑་ངུར་སྨྲིག་ལས་གང་ཡང་རུང་བར་ཁ་བསྒྱུར་བར་བྱའོ་༑༑་གལ་ཏེ་དགེ་སློང་མས་གོས་སར་པ་ཁ་བསྒྱུར་བ་གསུམ་པོ་སྔོན་བོའམ་༑ ༼༥༽ དམར་པོའམ་༑་དུར་སྨྲིག་པས་གང་ཡང་རུང་བར་ཁམ་བསྒྱུར་བར་ཀུན་ཏུ་ལོགས་སྤྱོད་པར་པར་བྱེད་༑་ཀུན་ཏུ་གནས་པར་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་རིན་པོ་ཆེའམ་༑་རིན་པོ་ཆེར་སྨོས་པར་རང་གི་ལག་གིས་ལེན་ཏམ་ལེན་དུ་འཇུག་ན་ཀུན་དགའ་ར་བར ༼༦༽ གཏོགས་པ་ན་འདུག་གམ་༑་གནས་ཁང་དུ་གཏོགས་པ་ན་འདུག་པ་མ་གཏོགས་ཏེ་ལྟུང་བྱེད་དོ་༑༑
དགེ་སློང་མས་ཀུན་དགའ་ར་བར་གཏོགས་པ་ན་རིན་པོ་ཆེར་སྨོས་པ་འདུག་པ་ལ་འདི་སུའི་ཡིན་པ་དེ་ལེན་པར་འགྱུར་གྲང་སྙམ་པ་དེ་ལྟ་བུའི་སེམས་ཀྱིས་བླང་བར་བྱ་སྟེ་༑ ༼༧༽ དེ་ལ་དེ་ནི་ཆོ་ག་ཡིན་ནོ་༑༑་བཅོམ་ལྡན་འདས་ཀྱིས་ཟླ་བ་ཕྱེད་ཕྱེད་ཅིང་ཁྲུས་བྱ་བར་གསུངས་པ་དེ་ལས་དུས་མ་ཡིན་པར་བྱེད་ན་དུས་མ་གཏོགས་ཏེ་ལྟུང་བྱེད་དོ་༑༑
དེ་ལ་དུས་ནི་འདི་ཡིན་ཏེ་༑་སོ་ག་རྣམས་ཀྱི་ཟླ་བ་ལྷག་མ་ཕྱེད་དང་གཉིས་༑་དབྱར་རྣམས་ཀྱི་དང་པོ ༼༡༧ཨ༡༽ དང་ཟླ་བ་ཕྱེད་དང་གསུམ་པོ་འདི་ནི་ཚ་བའི་དུས་སོ་༑༑་ལྷག་མ་ནི་ན་བ་དུས་སོ་༑༑་ལས་དུས་སོ་༑༑་ལམ་དུས་སོ་༑༑་རླུང་དུས་སོ་༑༑་ཆར་དུས་སོ་༑༑་རྫི་ཆར་དུས་ཏེ་༑་དེ་ལ་དེ་ནི་དུས་ཡིན་ནོ་༑༑་༑༑
སྡོམ་ལ་༑ ངུད་འགྲོ་འགྱོད་པ་སོར་མོ ༼༢༽ དང་༑༑ རྩེ་དང་ལྷན་ཅིག་སྡངས་བྱེད་དང་༑༑ སྦེད་པ་དང་ནི་གཞི་མེད་དང་༑༑ བུད་མེད་མེད་པར་ལམ་འགྲོ་བའོ་༑༑
ཡང་དགེ་སློང་མ་གང་བསམས་བཞིན་དུ་དུང་འགྲོའི་སྐྱེ་གནས་སུ་གཏོགས་པའི་སྲོག་ཆགས་གསོད་ན་ལྟུང་བྱེད་དོ་༑༑
ཡང་དགེ་སློང་མ་གང་བསམས ༼༣༽ བཞིན་དུ་ཅི་ནས་ཀྱང་དགེ་སློང་མ་འདི་ཡུད་ཙམ་ཞིག་ཀྱང་བདེ་བལ་མི་རེག་པར་བྱའོ་སྙམ་པ་དེ་ཉིད་རྐྱེན་དུ་བྱས་ཏེ་༑་དགེ་སློང་མ་ལ་འགྱོད་པ་སྐྱེད་ན་ལྟུང་བྱེད་དོ་༑༑
སོར་མོས་ག་ག་ཚིལ་བྱེད་ན་ལྟུང་བྱེད་དོ་༑༑
ཚུལ་རྩེ་ན་ལྟུང་བྱེད་དོ་༑༑
ཡང་དགེ་སློང་མ་གང ༼༤༽ སྐྱེས་པའི་ཡུལ་དང་ལྷན་ཅིག་གནས་གཅིག་ཏུ་ཉལ་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་མ་ལ་སྡངས་པར་བྱེད་དམ་༑་སྡངས་པར་བྱེད་དུ་འཇུག་ན་ཐ་ན་བཞད་གད་བྱ་བར་བསམས་ཀྱང་རུང་སྟེ་ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་མ ༼༥༽ འམ༈་དགེ་སློབ་མ་འམ་༑་དགེ་ཚུལ་མི་ལྟུང་བཟེད་དམ་༑༑་ཆོས་གོས་ས་༑་དྲ་པའམ་༑་ཕརོ་བུའམ་༑་སྐྲ་རགས་སམ་༑་དགེ་སློང་གི་འཚོ་བའི་ཡོ་བྱང་གང་ཡང་རུང་བ་སྦེང་དམ་སྦེད་དམ་སྦེད་དུ་འཇུག་ན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ་༑༑
ཡང ༼༦༽ དགེ་སློང་མ་གང་ཁྲོས་ཤིག་ཞེས་སྡང་བར་གྱུར་ནས་དགེ་སློང་མ་དག་པ་ལྟུང་བ་མེད་པ་ལ་གཞི་མེད་པར་དགེ་འདུན་ལྷག་མའི་ཆོས་ཀྱིས་སྐུར་ན་ལྟུང་བྱེད་དོ་༑༑
ཡང་དགེ་སློང་མ་བུད་མེད་མེད་པར་སྐྱེས་པ་དང་འགྲོན་ལམ་དུ་འགྲོ་ན་གྲོང་བར་དུ་ཡང་རུང་སྟེ་ལྟུང་བྱེད་དོ་༑༑་༑༑
༼༧༽ སྡོམ་ལ་༑ རྐུ་བ་དང་ནི་ས་རྐོ་དང་༑༑ མགྲོན་དུ་བོས་དང་བསླབ་པ་དང་༑༑ འཐབ་དང་མི་སྨྲ་འགྲོ་བ་དང་༑༑ མི་གུས་ཆང་འཐུང་དུས་མིན་པའོ་༑༑
ཡང་དགེ་སློང་མ་གང་དོན་མཐུན་རྐུན་མ་དང་ལྷན་ཅིག་འགྲོ་ན་ཐ་ན་གྲོང་བར་དུ་ཡང་རུང་སྟེ་ལྟུང་བྱེད་དོ་༑༑
ཡང་དགེ་སློང་མ་གང ༼༡༧བ༡༽ རང་གི་ལག་གིས་ས་རྐོའམ་རྐོར་འཇུག་ན་ལྟུང་བྱེད་དོ་༑༑
ཡང་དགེ་སློང་མས་ཟླ་བ་བཞིར་མགྲོན་དུ་བོས་པ་བདག་གིར་བྱའོ་༑༑་དེ་ལས་ལྷག་པར་བདག་གིར་བྱེད་ན་ལྟུང་བྱེད་དོ་༑༑
སོ་སོར་མགྲོན་དུ་བོས་པ་དང་༑་ཡང་ཡང་མགྲོན་དུ་བོས་པ་དང་༑་དུས་གྱིས་མགྲོན་དུ ༼༢༽ བོས་པ་དང་༑་རྟག་ཏུ་མགྲོན་དུ་པོས་པ་ནི་མ་གཏོགས་ཏེ་༑་དེ་ལ་དེ་ནི་དུས་ཡིན་ནོ་༑༑་ཡང་དགེ་སློང་མ་གང་དགེ་སློང་མ་རྣམས་ཀྱིས་འཕགས་མ་ཁྱོད་ཀྱིས་བསླབ་པ་འདི་ལ་བསླབ་པར་བྱའོ་༑༑་ཞེས་བསྒོ་བ་ན་དེ་དག་ལ་འདི་སྐད་ཅེས་བདག་དགེ་སློང་མ་མདོ་སྡེ ༼༣༽ འཛིན་པ་དང་༑་འདུལ་བ་འཛིན་པ་དང་༑་མ་མོ་འཛིན་པ་རྣམས་ལ་འདྲི་བའི་བར་དུ་བྱིས་པ་༑་རྨོངས་པ་༑་མི་གསལ་པ་༑་མི་མཁས་པ་ཁྱོད་ཀྱི་ཚིག་གིས་བསླབ་པ་འདི་ལ་མི་སློབ་བོ་ཞེས་ཟེར་ན་ལྟུང་བྱེད་དོ་༑༑
དགེ་སློང་མ་ཀུན་ཤེས་པར་འདོད་པས ༼༤༽ བསླབ་པ་དེ་ལ་བསླབ་པ་དེ་ལ་བསླབ་པར་བྱའོ་༑༑་དགེ་སློང་མ་མདོ་སྡེ་འཛིན་པ་དང་༑་འདུལ་བ་འཛིན་པ་དང་༑་མ་མོ་འཛིན་པ་རྣམས་ལ་ཡང་འདི་བར་བྱ་སྟེ་༑་དེ་ལ་དེ་ནི་ཆོ་ག་ཡིན་ནོ་༑༑་ཡང་དགེ་སློང་མ་གང་དགེ་སློང་མ་རྣམས་དང་འཐབ་པར་གྱུར་༑་མཚང་འདྲུ་བར ༼༥༽ གྱུར༈་མི་མཐུན་པར་གྱུར་༑་རྩོད་པར་འགྱུར་ཞིག་འཁོད་པ་ལ་༑་དགེ་སློང་མ་འདི་དག་ཇི་སྐད་ཟེར་བ་དེ་བདག་གིས་མཉན་ཏེ་༑་དེ་ལྟ་དེ་ལྟར་ཐ་སྙད་གདགས་པར་བྱའོ་སྙམ་པ་དེ་ཉིད་རྐྱེན་དུ་བྱས་ཏེ་ཅང་མི་སྨྲ་བར་ཉན་རྣས་འདུག་ན་ལྟུང་བྱེད་དོ་༑༑
ཡང་དགེ་སློང ༼༦༽ མ་གང་དགེ་འདུན་གྱིས་ཆོས་དང་མཐུན་པའི་གཏམ་རྣམ་པར་གཏན་ལ་འབེབས་པ་ན་ཅང་མི་སྨྲ་བར་སྟན་ལས་ལངས་ཤིང་འགྲོ་ན་༑་དགེ་སློང་མ་འདུག་པ་ལ་མི་སྨྲ་ན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ་༑༑
གུས་པར་མི་བྱེད་ན་ལྟུང་བྱེད་དོ་༑་འབྲུའི་ཆང་དང་༑༑ ༼༧༽ བཅོས་མའི་ཆང་མྱོས་པར་འགྱུར་བ་འཐུང་ལྟུང་བྱེད་དོ་༑༑
ཡང་དགེ་སློང་མ་གང་དུས་མ་ཡིན་པར་གྲོང་དུ་འགྲོ་ཞིང་དགེ་སློང་མ་འདུག་པ་ལ་མི་སྨྲན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ་༑༑་༑༑
སྡོམ་ལ་༑ ཟས་བཅས་སྐྱ་རེངས་ད་གདོད་དང་༑༑ ཁ་བར་ལ ༼༡༨ཨ༡༽ དང་ནི་ཀྲི་རྐང་དང་༑༑ བདལ་དང་གདིང་དང་ག་ཡན་པ་དང་༑༑ བདེ་བར་གཤེགས་པའི་ཆོས་གོས་སོ་༑༑
ཡང་དགེ་སློང་མ་གང་ཟས་དང་བཅས་པའི་ཁྱིམ་དུ་འགྲོན་དུ་བོས་ནས་སྔ་དྲོ་དང་ཕྱི་དྲོ་ཁྱིམ་དག་ཏུ་རྒྱུ་ཞིང་ཁྱིམ་པ་འདུག་པ་ལ་མི་བསྒོ་ན་དེ་འདྲ་བའི་རྐྱེན་མ༼༢༽ གཏོགས་ཏེ་ལྟུང་བྱེད་དོ་༑༑
ཡང་དགེ་སློང་མ་གང་ནམ་མ་ལངས་སྐྱ་རེངས་མ་ཤར་བར་རིན་པོ་ཆེ་དག་གམ་རིན་པོ་ཆེར་སྨོས་པ་དག་མ་བསུམ་པར་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བའི་སྒོ་གཏན་ནམ་སྒོ་གཏན་གྱི་ཉེ་འཁོར་ལས་འདས་ནས་དེ་འདྲ་བའི་རྐྱེན་མ་གཏོགས་ཏེ་ལྟུང ༼༣༽ བྱེད་དོ་༑༑
ཡང་དགེ་སློང་མ་གང་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་འདོན་པའི་ཚེ་འདི་སྐད་ཅེས་༑་འཕགས་མ་དག་འདི་ལྟར་ཆོས་འདི་ཡང་མདོའི་ནང་དུ་གཏོགས་སོ་༑༑་མདོའི་ནང་དུ་འདུས་པར་བདག་གིས་ད་གདོད་ཤེས་སོ་ཞེས་ཟེར་ལ་༑་དེ་ལ་གལ་ཏེ་དགེ ༼༤༽ སློང་མ་རྣམས་ཀྱིས་ཀྱང་དགེ་སློང་མ་འདི་སྔོན་གསོ་སྦྱོང་གི་ལས་གཉིས་སམ་གསུམ་གྱི་ཚེ་འདུག་པར་སེས་ཤིང་ལན་མང་དུ་ལྟ་ཅི་སྨོས་ན་༑་དགེ་སློང་མ་དེ་མི་ཤེས་པས་མི་འགྲོལ་བས་དེ་ལྟུང་བ་གང་བྱུང་བ་ཆོས་བཞིན་དུ་བྱེད་དུ་གཞུགས་གི་སྟེང་དུ་ཁྱོད་ཟླ་བ་ཕྱེད་ཕྱེད་ཅིང་སོ་སོར་ཐར ༼༥༽ པའི་མདོ་གདོན་པ་འདོན་པའི་ཚེ་གུས་པར་བྱས་ཏེ་ཆོས་ཉན་པར་མི་བྱེད་༑་བླ་མར་བྱས་ཏེ་མི་བྱེད་༑་རུ་ཤིང་ལྟར་བྱས་ཏེ་མི་བྱེད་༑་ཡིད་ལ་བྱས་ཏེ་མི་བྱེད་༑་སེམས་རྩེ་གཅིག་ཏུ་མི་བྱེད་༑་རྣ་བླགས་ཏེ་མི་བྱེད་༑་སེམས་ཐམས་ཅད་ཀྱིས་བསམས་ཏེ་ཆོས་ཉན་པར་མི་བྱེད་པས་༑ ༼༦༽ དགེ་སློང་མ་ཁྱོད་ཀྱིས་མ་རྙེད་པ་རྙེད་དེ་རྙེད་པ་མ་ཡིན་ཞིང་ཉེས་པ་རྙེད་དེ་ལེགས་པ་རྙེད་པ་མ་ཡིན་ནོ་ཞེས་འགྱོད་པར་བྱའོ་༑༑་དགེ་སློང་མ་དེ་ལ་འགྱོད་པར་བྱ་བ་ནི་དེ་ཡིན་ཏེ་ལྟུང་བྱེད་དོ་༑༑
ཡང་དགེ་སློང་མ་གང་བ་སོའམ་༑་རུས་པའམ་༑་རྭ་ལས་ཁབ་རལ་བྱེད་དུ་འཇུག་ན་བཅང་ནས་ལྟུང ༼༧༽ བྱེད་དོ་༑༑
དགེ་སློང་མས་དགེ་འདུན་གྱི་ཁྲིའམ་ཁྲིའུ་བྱེད་དུ་འཇུག་ན་རྩ་བ་བུ་གར་འཇུག་པ་མ་གཏོགས་པ་བདེ་བར་གཤེགས་པའི་སོར་བརྒྱད་ཀྱི་ཚད་བྱེད་དུ་གཞུགས་པར་བྱའོ་༑༑་དེ་ལས་ལྷག་པར་བྱེད་དུ་འཇུག་ན་བཅད་ནས་ལྟུང་བྱེད་དོ་༑༑
ཡང་དགེ་སློང་མ་གང་དགེ་འདུན་གྱི་ཁྲིའམ ༼༡༨བ༡༽ ཁྲིའུ་ལ་ཤིང་ངམ་ཤིག་བལ་འདལ་ལ་མ་འདལ་དུ་བཅུག་ན་༑་བསྡུས་ནས་ལྟུང་བྱེད་དོ་༑༑
དགེ་སློང་མས་གདིང་བ་བྱེད་དུ་འཇུག་ན་ཚད་བཞིན་དུ་བྱེད་དུ་ཆུག་ཤིག་༑༑་དེ་ལ་གདིང་བའི་ཚད་ནི་འདི་ཡིན་ཏེ་སྲིད་དུ་བདེ་བར་གཤེགས་པའི་མཐོའི་མཐོ་དོ་༑་ཞེང་དུ་མཐོ་ཕྱེད་དང་དོ་༑་སྲིད་དུ ༼༢༽ མཐོ་གང་གིས་སྲིངས་ཤིག་༑་དེ་ལས་ལྷག་པར་བྱེད་དུ་འཇུག་ནས་ཅད་ནས་ལྟུང་བྱེད་དོ་༑༑
ཡང་དགེ་སློང་མས་ག་ཡན་པ་དག་བ་པ་བྱེད་དུ་འཇུག་ན་ཚད་བཞིན་དུ་བྱེད་དུ་ཆུང་ཤིག་༑་དེ་ལ་ག་ཡན་པ་དག་བ་པའི་ཚད་ནི་འདི་ཡིན་ཏེ་༑་སྲིད་དུ་བདེ་བར་གཤེགས་པའི་མཐོའི་མཐོ་བཞི་༑་ཞིང ༼༣༽ དུ་མཐོ་དོའོ་༑༑་དེ་ལས་ལྷག་པར་བྱེད་དུ་འཇུག་ན་བཅད་ནས་ལྟུང་བྱེད་དོ་༑༑
ཡང་དགེ་སློང་མ་གང་བདེ་བར་གཤེགས་པའི་ཆོས་གོས་ཀྱི་ཚད་ཀྱི་ཆོས་གོས་བྱེད་དུ་འཇུག་གམ་༑་བདེ་བར་གཤེགས་པའི་ཆོས་གོས་ལས་ལྷག་པར་བྱེད་དུ་འཇུག་ན་ལྟུང་བྱེད་དོ་༑༑
དེ་ལ་བདེ་བར་གཤེགས ༼༤༽ པའི་ཆོས་གོས་ཀྱི་ཚད་ནི་འདི་ཡིན་ཏོ་༑༑་སྲིད་དུ་བདེ་བར་གཤེགས་པའི་མཐོའི་མཐོ་བཅུ་༑་ཞེང་དུ་མཐོ་དྲུག་སྟེ་༑་དེ་ལ་འདི་ནི་བདེ་བར་གཤེགས་པའི་ཆོས་གོས་ཀྱི་ཚད་དོ་༑༑དེ་ལྟར་བདུན་བཅུ་རྩ་གཉིས་པོ་དེ་དག་གི་ནི་དགེ་སློང་དང་ཐུན་མོང་ཡིན་པར་འདོད་དོ་༑༑་དགེ་སློང་མ་རྣམས ༼༥༽ ཀྱི་རྒྱ་རྩ་བརྒྱད་ནི་འོག་ནས་འབྱུང་སྟེ་༑༑་༑༑
སྤྱི་སྡོམ་ལ་༑ མ་ལོན་འདིད་དག་ནད་ག་ཡོག་དང་༑༑ ཉེན་དང་ཁྲི་གཅིག་པུ་ཤེལ་ཅི་༑༑ མཆིལ་ལྷམ་སྒོང་སྐྱ་ཆོས་དང་ནི་༑༑ འདུན་དང་མི་འགྲོ་ཐ་མ་ཡིན་༑༑
སྡོམ་ལ་༑ མ་ལོན་འཁོར་དང་འཁོར་མང་པོ་༑༑ བཅུ་གཉིས་ཉི་ཤུ ༼༦༽ ཁྱིམ་སོ་གཉིས་༑༑ མ་བསླབས་པ་དང་བསླཔ་དང་༑༑ ཆོས་ཚོང་སྡེ་ཚན་བསྡུས་པ་ཡིན་༑༑
ཡང་དགེ་སློང་མ་གང་བདག་ཉིད་བསྙེན་པར་གས་ནས་ལོ་བཅུ་གཉིས་ལ་ལོན་པར་གཞན་རབ་ཏུ་འབྱིན་པ་དང་༑་བསྙེན་པར་རྫོགས་པར་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང ༼༧༽ འཁོར་ཉེ་བར་འཇོག་ན་དགེ་འདུན་གྱིས་གནང་བ་མ་གཏོགས་ཏེ་ལྟུང་བྱེད་དོ་༑༑
ཡང་དགེ་སློང་མ་གང་འཁོར་མང་པོ་ཉེ་བར་འཇོག་ན་དགེ་འདུན་གྱིས་གནང་བ་མ་གཏོགས་ཏེ་ལྟུང་བྱེད་དོ་༑༑
ཡང་དགེ་སློང་མ་གང་ཤེས་བཞིན་དུ་བུད་མེད་ཁྱིམས་བཟུང་བ་ལོ་བཅུ་གཉིས་མ་ལོན་པར་བསྙེན ༼༡༩ཨ༡༽ པར་རྫོགས་པར་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་ཤེས་བཞིན་དུ་བུད་མེད་ཁྱིམ་སོམ་བཟུང་བ་ལོ་ཉི་ཤུ་མ་ལོན་པ་བསྙེན་པར་རྫོགས་པར་བྱེད་ན་ལྟུང་བྱེད་དོ་༑༑
ཡང་དགེ་སློང་བམ་བུད་མེད་ཁྱིམ་སོ་བཟུང་བ་ལོ་བཅུ་གཉིས་ལོན་ཀྱང་ལོ་གཉིས་སུ ༼༢༽ ཆོས་དྲུག་དང་༑་རྗེས་སུ་མཐུན་པའི་ཆོས་དྲུག་ལ་བསླང་པའི་སྡོམ་པ་མ་བྱིན་པར་བསྣེན་པར་རྡོགས་པར་བྱེད་ན་ལྟུང་བྱེད་དོ་༑༑
ཡང་དགེ་སློང་བུད་མེད་ཁྱིམ་སོ་མ་བཟུང་བ་ལོ་ཉི་ཤུ་ལོན་ཡང་ལོ་གཉིས་སུ་ཆོས་དྲུག་དག་རྗེས་སུ་མཐུན་པའི་ཆོས་དྲུག་ལ་བསླབ་པའི་སྡོམ་པ ༼༣༽ མ་བྱིན་པར་བསྣེན་པར་རྫོགས་པར་བྱེད་ན་ལྟུང་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་བུད་མེད་ལོ་གཉསི་སུ་ཆོས་དྲུག་དང་རྗེས་སུ་མཏུན་པའི་ཆོས་དྲུག་ལ་མ་བསླབས་པར་བསྣེན་པར་རྫོགས་པར་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་ལོ་གཉིས་སུ་ཆོས་དྲུག་དང་རྗེས་སུ་མཐུན་པའི་ཆོས ༼༤༽ དྲུག་ལ་བསླབས་པ་བསྙེན་པར་རྫོགས་པར་མི་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་བུད་མེད་བསྙེན་པར་རྫོགས་པར་འདོད་པ་ལ་འདི་སྐད་ཅེས་གལ་ཏེ་ཁོ་མོ་ལ་གོས་སྦྱིན་པ་ལྟ་ན་དེའི་ཕྱིར་ཁྱོད་བསྙེན་པར་རྫོགས་པར་བྱ་འོ་༑༑་ཞེས་ཟེར་ན་ལྟུང་བྱེད་དོ་༑༑་༑༑
སྡོམ་ལ་༑ འདྲིད ༼༥༽ དང་ལོ་རེམ་གནང་དང་༑༑ འཁྲུལ་སྦུམ་མྱ་ངན་རྩ་བ་ཀྲོལ་དང་༑༑ ཕན་མི་འདོགས་དག་མི་འདྲེན་དང་༑༑ བསླབ་པ་དག་ལ་མི་སློབ་པའོ་༑༑
ཡང་དགེ་སློང་མ་གངབདག་མོ་ལ་འདི་སྐད་ཅེས་ཁྱོད་ཁྱིམ་སོ་ཐོང་ཤིག་དང་ཕྱིས་རབ་ཏུ་འབྱུང་བ་མི་དཀའོ་ཞེས་སྨྲ་བ་དེའི་འོག་ཏུ་རབ་ཏུ་མི ༼༦༽ འབྱིན་ན་ལྟུང་བྱེད་དོ་༑༑
ཡང་དགེ་སློང་མ་གང་ལོ་རེ་རེ་ཞིང་རབ་ཏུ་འབྱིན་ན་ལྟུང་བྱེད་དོ་༑༑
ཡུང་དགེ་སློང་མ་གང་ཤེས་བཞིན་དུ་བུད་མེད་བདག་པོས་མ་གང་བ་རབ་ཏུ་འབྱིན་ན་ལྟུང་བྱེད་དོ་༑༑
ཡང་དགེ་སློང་མ་གང་ཤེས་བཞིན་དུ་བུད་མེད་འཀྲུལ་པ་མོ་རབ་ཏུ་འབྱིན་ན་ལྟུང་བྱེད་དོ་༑༑
༼༧༽ ཡང་དགེ་སློང་མ་གང་ཤེས་བཞིན་དུ་བུད་མེད་སྦུམ་མར་རབ་ཏུ་འབྱིན་ན་ལྟུང་བྱེད་དོ་༑༑
ཡང་དགེ་སློང་མ་གང་ཤེས་བཞིན་དུ་བུང་མེད་མྱ་ངན་གྱིས་གཞིར་བར་རབ་ཏུ་འབྱིན་ན་ལྟུང་བྱེད་དོ་༑༑
ཡང་དགེ་སློང་མ་གང་ཤེས་བཞིན་དུ་བུད་མེད་རྩ་བ་ཀྲོལ་ཅན་རབ་ཏུ་འབྱིན་ན་ལྟུང་བྱེད་དོ་༑༑
ཡང ༼༡༩བ༡༽ དགེ་སློང་མ་གང་ཕྱུང་ངམ་བསྙེན་པར་རྫོགས་པར་བྱས་ནས་ཕན་མི་འདོགས་ན་ལྟུང་བྱེད་དོ་༑༑
ཡང་དགེ་སློང་མ་གང་རབ་ཏུ་ཕྱུང་ངམ་བསྙེན་པར་རྫོགས་པར་བྱས་བདག་ལ་བར་ཆད་མཐོང་བ་མི་འདྲེན་ན་ལྟུང་བྱེད་དོ་༑༑
ཡང་དགེ་སློང་མ་གང་རབ་ཏུ་ཕྱུང་ངམ་བསྙེན་པར ༼༢༽ རྫོགས་པར་བྱས་ནས་བསླབ་པ་དག་ལ་སློབ་ཏུ་མི་འཇུག་ན་ལྟུང་བྱེད་དོ་༑༑་༑༑
སྡོམ་ལ་༑ ནང་ག་ཡོག་རྒྱ་སྐྱེངས་སོར་མོ་དང་༑༑ ཐལ་མོ་སྤུ་དང་དབ༡་གཉིས་དང་༑༑ བླ་གབ་མེད་པ་གཉིས་དང་ནི་༑༑ རྣ་བར་བཤུབ་ཅིག་སྨྲ་བའོ་༑༑
ཡང་དགེ་སློང་མ་གང་ལྷན་ཅིག་གནས་པ ༼༣༽ དང་ཉེ་གནས་ན་བ་དག་ལ་ནད་ག་ཡོག་མི་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་རང་གིས་བསྟེན་པར་བྱ་བའི་ནང་དུ་རྒྱ་སྐྱེངས་ཀྱི་ཆང་བུ་བཅུང་ན་ལྟུང་བྱེད་དོ་༑༑
ཡང་དགེ་སློང་མ་གང་བསྟེན་བར་བྱ་བའི་ནང་དུ་སོར་མོའི་ཆིགས་གཉིས་འདས་ཏེ་འཁྲུ་ན་ལྟུང་བྱེད་དོ་༑༑
ཡང ༼༤༽ དགེ་སློང་མ་གང་བསྟེན་པར་བྱ་བ་ལ་ཐལ་མོ་རྡོག་ན་ལྟུང་བྱེད་དོ་༑༑
ཡང་དགེ་སློང་མ་གང་གསང་བའི་ཕྱོགས་ཀྱི་སྤུ་འཐོང་ན་ལྟུང་བྱེད་དོ་༑༑
ཡང་དགེ་སློང་མ་གང་ཀྱིམ་པ་དང་ལྷན་ཅིག་དབ༡་པ་སྐྱབས་ཡོད་པ་ན་འདུག་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་དང་ལྷན་ཅིག ༼༥༽ དབ༡་པ་སྐྱབས་ཡོད་པ་ན་འདུག་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་པ་དང་ལྷན་ཅིག་བླ་གབ་མེད་པ་ན་འགྲེང་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་དང་གླབས་ཅིག་བླ་གབ་མེད་པ་ན་འགེང་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་པའི་རྣ་བར་བཤུབ་ཅིང ༼༦༽ སྨྲན་ལྟུང་བྱེད་དོ་༑༑་༑༑
སྡོམ་ལ་༑ ཉན་དང་དགེ་སློང་རྣམ་གཉིས་དང་༑༑ རིག་པ་གཉིས་དང་རྨ་འགྲོལ་དང་༑༑ བུ་དང་ཁྱིམ་དག་མ་བརྟགས་དང་༑༑ མཚན་མོ་གཅིག་པུ་ཉལ་བའོ་༑༑
ཡང་དགེ་སློང་མ་གང་ཁྱིམ་པ་ལས་རྣར་བཤུབ་ཅིང་སྨྲ་བ་ཉན་ན་ལྟུང་བྱེད་དོ་༑༑
༼༧༽ ཡང་དགེ་སློང་མ་གང་དགེ་སློང་གི་རྣར་བཤུབ་ཅིག་སྨྲ་ན་ལྟུང་བྱེད་དོ་༑༑
ཡང་དགེ་སོང་མ་གང་དགེ་སློང་གི་རྣར་བཤུབ་ཅིང་ཉན་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་པ་ལས་རིག་པ་ལེན་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་པ་ལས་རིག་པ་ལེན་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་པ་ལས་རིག་པ་ཀློག་ན་ལྟུང ༼༢༠ཨ༡༽ བྱེད་དོ་༑༑
ཡང་དགེ་སློང་མ་གང་སྒྱུ་ཐབས་ཀྱིས་རྨ་བཅིངས་ཤིག་བཅིག་ཤིག་འགྲོལ་འཇུག་ན་ལྟུང་བྱེད་དོ་༑༑
ཡང་དགེ་སློང་མ་གང་བུ་འཚོ་ན་ལྟུང་བྱེད་དོ་༑༑
ཡང་དགེ་སློང་མ་ག་ཁྱིམ་བདག་ལ་མ་དྲིས་པར་ཁྱིམ་གཞན་དུ་མཚན་མོ་ཉལ་ན་ལྟུང་བྱེད་དོ་༑༑
ཡང་དགེ་སློང ༼༢༽ མ་གང་མ་བརྟགས་པར་མཚན་མོའི་སྐྱབས་ཡོད་པར་ཉལ་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་མ་གཞན་མེད་པར་གནས་ཁང་དུ་མཚན་མོ་ཉལ་ན་ལྟུང་བྱེད་དོ་༑༑་༑༑
སྡོམ་ལ་༑ ཁྲི་ཅིག་ལ་ནི་ཉལ་བ་དང་༑༑ དྲིལ་ཕྱི་བྱེད་པ་རྣམ་ལྡ་དང་༑༑ བཀྲུ་བཤལ་བྱེད་དང ༼༣༽ དྲི་ཞིམ་དང་༑༑ འབྲུ་མར་དང་ནི་ཆུ་ཁྲུས་སོ་༑༑
ཡང་དགེ་སློང་མ་གང་དགེ་སློང་མ་དང་ལྷན་ཅིག་ཁྲི་གཅིག་གི་སྟེང་དུ་ཉལ་ན་ལྟུང་བྱེད་དོ་༑༑
ཡང་དགེ་སློང་མ་གང་རང་གི་ལུས་ལ་དགེ་སློང་མ་དྲིལ་ཕྱིར་བྱེད་དུ་འཇུག་ན་ལྟུག་བྱེད་དོ་༑༑
ཡང་དགེ་སློང་མ་གར་རང་གི་ལུས་ལ་དགེ་སློབ་མ་དྲིལ་ཕྱི ༼༤༽ བྱེད་དུ་བཅུག་ན་ལྟུང་བྱེད་དོ་༑༑
ཡང་དགེ་སློང་མ་གང་རང་གི་ལསུ་ལ་ཁྱིམ་བ་མོ་དྲིལ་ཕྱི་བྱེད་དུ་བཅུག་ན་ལྟུང་བྱེད་དོ་༑༑
ཡང་དགེ་སློང་མ་གང་རང་གི་ལུས་ལ་ཀུན་དུ་རྒྱུ་མོ་དྲིལ་ཕྱི་བྱེད་དུ་བཅུག་ན་ལྟུང་བྱེད་དོ་༑༑
ཡང་དགེ་སློང་མ་གང་རང་གི་ལསུ་ལ་བུད་མེད་བཀྲུ་བཤལ་ཁྱེད་དུ་བཅུག་ན ༼༥༽ ལྟུང་བྱེད་དོ་༑༑
ཡང་དགེ་སློང་མ་གང་རང་གི་ལུས་ལ་རྡས་དྲུཨི་ཞིག་པོ་སྐུད་ན་ལྟུང་བྱེད་དོ་༑༑
ཡང་དགེ་སློང་མ་གང་རང་གི་ལས་ལ་འབྲུ་མར་གྱི་ཚིགས་མ་སྐུད་ན་ལྟུང་བྱེད་དོ་༑༑
ཡང་དགེ་སློང་མ་གང་ལག་པ་སྦྲེལ་ཏེ་ཆུར་ཁྲུས་བྱེད་ན་ལྟུང་བྱེད་དོ་༑༑་༑༑
སྡོམ་ལ་༑ པུ་ཤེལ་ཙི་དང་སོ་མངས ༼༦༽ དང་༑༑ སྨིག་ཤད་གསུམ་དང་སྐྲ་བརྙན་དང་༑༑ རྒྱུན་ན་དང་བྲོ་རྡུང་གླུ་ལེན་དང་༑༑ རོལ་མོ་བྱེད་དང་གདུགས་ཐོགས་པའོ་༑༑
ཡང་དགེ་སློང་མ་གང་པུ་ཤེལ་ཙིས་སྐྲ་འཆད་ན་ལྟུང་བྱེད་དོ་༑༑
ཡང་དགེ་སློང་མ་གང་སོ་མངས་ཀྱིས་སྐྲ་འཆད་ན་ལྟུང་བྱེད་དོ་༑༑
ཡང་དང་དགེ་སློང་མ་གང ༼༧༽ སྨིག་ཤད་ཀྱིས་སྐྲ་འཆད་ན་ལྟུང་བྱེད་དོ་༑༑
ཡང་དགེ་སློང་མ་གང་པུ་ཤེལ་ཅི་དག་སོ་མངས་དང་སྨིག་ཤད་དག་གསུམ་ཅར་གྱིས་སྐྲ་འཆད་ན་ལྟུང་བྱེད་དོ་༑༑
ཡང་དགེ་སློང་མ་གང་སྐྲ་བརྙན་ཐོགས་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་པ་མོའི་རྒྱན་ཐོགས་ན་ལྟུང་བྱེད་དོ་༑༑
ཡང ༼༢༠བ༡༽ དགེ་སློང་མ་གང་བྲོ་རྡུང་ན་ལྟུང་བྱེད་དོ་༑༑
ཡང་དགེ་སློང་མ་གང་གླུ་ལེན་ན་ལྟུང་བྱེད་དོ་༑༑
ཡང་དགེ་སློང་མ་གང་རོལ་མོ་ལ་རེག་མོ་ལ་རེག་ན་ལྟུང་བྱེད་དོ་༑༑
ཡང་དགེ་སློང་མ་གང་གདུགས་ཐོགས་ན་ལྟུང་བྱེད་དོ་༑༑་༑༑
སྡོམ་ལ་༑ མཆིལ་ལྷམ་ཁྲིའུ་ཕྱིས་གནོན་དང་༑༑ སྟན་དང་༑ ༼༢༽ སྐུད་པ་ཁྱིམ་ལས་དང་༑༑ རྗེན་པ་འཚོད་དང་གོས་དང་ནི་༑༑ ཟས་འ་ཚོང་པ་དག་ལྟོ་འདུན་ནོ་༑༑
ཡང་དགེ་སློང་མ་གང་མཆིལ་ལྷམ་གྱོན་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྲིལ་འདུག་པའི་བསྙེན་བཀུར་ཉམས་སུ་ལེན་པར་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ ༼༣༽ གཞན་དུ་མ་བསྒོ་བར་སྟན་ལ་ཕྱིས་གནོན་བྱས་ཏེ་འདུག་ན་ལྟུང་བྱེད་དོ་༑༑
ཡང་དགེ་སློང་མ་གང་ཆོས་སྟོན་པ་ན་ཁྱིམ་པའི་སྟན་སྤྱད་པ་མ་གཏད་པར་འགྲོ་ན་ལྟུང་བྱེད་དོ་༑༑
ཡང་དགེ་སློང་མ་གང་སྐུད་པ་འཁལ་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་གྱི་ལས་བྱེད་ན་ལྟུང་བྱེད ༼༤༽ དོ་༑༑
ཡང་དགེ་སློང་མ་གང་རྗེན་པ་འཚོད་ན་ལྟུང་བྱེད་དོ་༑༑
ཡང་དགེ་སློང་མ་གང་ཟས་འཚོང་ན་ལྟུང་བྱེད་དོ་༑༑
ཡང་དགེ་སློང་མ་གང་ལྟོ་འདུན་གྱི་ཟས་ཟོས་ནས་སྟན་ལས་ལགས་ཏེ་ཡང་ཟ་ན ༼༥༽ ལྟུང་བྱེད་དོ་༑༑་༑༑
སྡོམ་ལ་༑ སྒོ་སྐྱ་སྨེ་གབ་ཆུ་གོས་དང་༑༑ འཁྲུར་འཇུག་པ་དག་དགེ་སྦྱོང་གོས་༑༑ རྗེ་དང་བསྔགས་པ་ཁྱིམ་དང་ནི་༑༑ གནས་དང་རྙེད་པའི་སེར་སྣའོ་༑༑
ཡང་དགེ་སློང་མ་གང་སྒོང་སྐྱ་ཟན་ལྟུང་བྱེད་དོ་༑༑
ཡང་དགེ་སློང་མ་གང་སྨེ་གབ་མི་འཆག་ན་ལྟུང་བྱེད ༼༦༽ དོ་༑༑
ཡང་དགེ་སློང་མ་གང་ཆུ་གོས་མི་འཆང་ན་ལྟུང་བྱེད་དོ་༑༑
ཡང་དགེ་སློང་མ་གང་བཀྲུ་བཤལ་བ་ལ་གོས་འཁྲུར་འཆོལ་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་སྦྱོང་གི་གོས་ཁྱིམ་པ་ལ་བགོ་བའི་ཕྱིར་སྦྱིན་ན་ལྟུང་བྱེད་དོ་༑༑
ཡང་དགེ་སློང་མ་གང་འཁོར་གཙོ་བོ་ལ་ཆོས ༼༧༽ གོས་སྣམ་སྦྱར་རྗེན་ལྟུང་རྗེན་ལྟུང་བྱེད་དོ་༑༑
ཡང་དགེ་སློང་མ་གང་བསྔགས་པ་ལ་སེར་སྣ་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་ལ་སེར་སྣ་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་གན་ལ་སེར་སྣ་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་རྙེད་པ་ལ་སེར་སྣ་བྱེད་ན་ལྟུང་བྱེད་ན་ལྟུང་བྱེད་དོ་༑༑་༑༑
༼༢༡ཨ༡༽ སྡོམ་ལ་༑ ཆོས་དང་སྐྲོད་པ་རྣམ་གཉིས་དང་༑༑ གླེང་དང་མནའ་འདོར་རྡེག་པ་དང་༑༑ བརྙས་ཐབས་སྤྱོ་དང་ཆུ་འཐོར་དང་༑༑ འཁྲུག་ལོང་ཡང་བར་འདོར་བའོ་༑༑
ཡང་དགེ་སློང་མ་གང་ཆོས་ལ་སེར་སྣ་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྲོས་འཁྲུགས ༼༢༽ རྔམ་པར་གྱུར་ཏེ་ཡི་མ་རངས་ནས་དབྱར་ཁང་ནས་དགེ་སློང་མ་སྐྲོད་མ་སྐྲོད་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྱིམ་གཞན་ན་དགེ་སློང་མ་ང་ནས་གནས་པར་ཤེས་བཞིན་དུ་ཕྱིས་འོངས་ཏེ་སྐྲོད་པར་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་ལེགས་པར་མཐོང་བ་དང་༑་ཐོས་པ་དང་༑་དོགས ༼༣༽ པ་མེད་པར་དགེ་སློང་མའི་ལྟུང་བ་གླེང་ན་ལྟུང་བྱེད་དོ་༑༑
ཡང་དགེ་སློང་མ་གང་མནའ་འདོར་ན་ལྟུང་བྱེད་དོ་༑༑
ཡང་དགེ་སློང་མ་གང་ཁྲོས་འཁྲུགས་རྔམ་པར་གྱུར་ཏེ་ཡི་མ་རངས་ནས་བདག་ཉིད་ལ་རྡེག་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་མའི་ཚོགས་ལ་བརྙས་ཐབས་བྱེད་ན་ལྟུང ༼༤༽ བྱེད་དོ་༑༑
ཡང་དགེ་སློང་མ་གང་དགེ་སློང་མའི་ཚོགས་ལ་སྤྱོ་ན་ལྟུང་བྱེད་དོ་༑༑
ཡང་དགེ་སློང་མ་གང་འཁོར་གཙོ་བོ་ལ་ཆུས་འཐོར་ན་ལྟུང་བྱེད་དོ་༑༑
ཡང་དགེ་སློང་མ་གང་མཐུ་ཡོད་བཞིན་དུ་དགེ་སློང་མ་རྣམས་ཀྱིས་འཁྲུག་ལོང་ཡལ་བར་འདོར་ན་ལྟུང་བྱེད་དོ་༑༑་༑༑
སྡོམ་ལ་༑ འདུན ༼༥༽ པ་གདམས་ངག་དབྱར་གནས་དང་༑༑ དགག་དབྱེ་གསོ་སྦྱོང་སྲ་བརྐྱང་དང་༑༑ དབྱུང་དང་གོས་འགྱེད་དབྱར་ཁང་དང་༑༑ དབྱར་གྱི་ནང་དུ་ལྗོངས་རྒྱུ་བའོ་༑༑
ཡང་དགེ་སློང་མ་གང་ཞག་ལོན་པའི་འདུན་པ་འབུལ་ན་ལྟུང་བྱེད་དོ་༑༑
ཡང་དགེ་སློང་མ་གང་ཟླ་ཕྱེད་ཕྱེད་ཅིག་དགེ་སློང་ལ་གདམས་ངག ༼༦༽ དང་རྗེས་སུ་བསྟན་པ་མི་ཉན་ན་ལྟུག་བྱེད་དོ་༑༑
ཡང་དགེ་སློང་མ་གང་དགེ་སློང་མེད་པའི་གནས་སུ་དབྱར་གནས་པར་ཁས་ལེན་ན་ལྟུང་བྱེད་དོ་༑༑
ཡང་དགེ་སློང་མ་གང་དབྱར་གནས་པས་གཉིས་ཀའི་དགེ་འདུན་ལ་མཐོང་བ་དང་༑་ཐོས་པ་དང་༑་དོགས་པའི་གནས་གསུམ་གྱིས་དགག་དབྱེ ༼༧༽ མི་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་དགེ་སློང་མེད་པར་གསོ་སྦྱོང་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་དབུལ་པ་སྲ་བརྐྱང་སྦྱོར་དུ་འཇུག་ན་ལྟུང་བྱེད་དོ་༑༑
ཡང་དགེ་སློང་མ་གང་སྲ་བརྐྱང་སྦྱོར་དུ་འཇུག་ན་ལྟུང་བྱེད་དོ་༑༑
ཡང་དགེ་སློང་མ་གང་སྲ་བརྐྱང་དབྱུང་བའི་ཐབས་བག་ཡངས་སུ་བྱ་བའི་ཚོགས་པ་མི་སྦྱིན་ན་ལྟུང་བྱེད་དོ་༑༑
ཡང ༼༢༡བ༡༽ དགེ་སློང་གང་གོས་འགྱེད་པའི་ཕྱིར་བག་ཡངས་སུ་བྱ་བའི་ཕྱིར་ཚོགས་པ་སྦྱིན་པ་པར་མི་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་དབྱར་ཁང་མ་གཏད་པར་དེ་ནས་གཞན་དུ་འགྲོ་ན་ལྟུང་བྱེད་དོ་༑༑
ཡང་དགེ་སློག་མ་གང་དབྱྲ་གྱི་ནང་དུ་ལྗོངས་རྒྱུ་ཞིང་འགྲོ་ན་ལྟུང་བྱེད་དོ་༑༑་༑༑
སྡོམ་ལ་༑ མི ༼༢༽ འགྲོ་དོགས་པ་མི་མཐུན་དང་༑༑ འཐབ་ཀྲོལ་བྱེད་དང་འདྲི་བ་དང་༑༑ གཅིག་པུ་སྡོ་དང་མ་བལྟས་པའི་༑༑ སྡེ་ཚ་ན་ཐ་མར་བྱས་པ་ཡིན་༑༑
ཡང་དགེ་སློང་མ་གང་དབྱར་གནས་པའི་འོག་རོལ་དུ་རྒྱང་གྲགས་ཀྱི་མཐར་མི་འགྲོ་ན་ལྟུང་བྱེད་དོ་༑༑
ཡང་དག་སློང་མ་གང་ཡུལ་འཁོར་དོགས་པ ༼༣༽ དང་བཅས་པར་ལྗོངས་རྒྱུ་ཞིང་འགྲོ་ན་ལྟུང་བྱེད་དོ་༑༑
ཡང་དགེ་སློང་མ་གང་ཡུལ་འཁོར་མི་མཐུན་པ་དང་བཅས་པར་ལྗོངས་རྒྱུ་ཞིང་འགྲོ་ན་ལྟུང་བྱེད་དོ་༑༑
ཡང་དགེ་སློང་མ་གང་ཡུལ་འཁོར་མི་མཐུན་པ་དང་བཅས་པར་ལྗོངས་རྒྱུ་ཞིང་འགྲོ་ན་ལྟུང་བྱེད་དོ་༑༑
ཡང་དགེ་སློང་མ་གང་གནས་གཞན་དུ་འཐབ་ཀྲོལ་བྱེད་ན་ལྟུང་བྱེད་དོ་༑༑
ཡང་དགེ་སློང་མ་གང་སྐབས་མ་ཕྱེ་བར་འདྲི་ན་ལྟུང་བྱེད་དོ་༑༑
༼༤༽ ཡང་དགེ་སློང་མ་གང་གཅིག་བུ་ཕྱི་སར་འགྲོ་ན་ལྟུང་བྱེད་དོ་༑༑
ཡང་དགེ་སློང་མ་གང་རྩྭ་སྔོན་པོའི་སྟེང་དུ་བཤང་གཅི་འདོར་ན་ལྟུང་བྱེད་དོ་༑༑
ཡང་དགེ་སློང་མ་གང་རྩིག་པའི་ཕག་ཏུ་མ་བལྟས་པར་བཤང་གཅི་འདོར་ན་ལྟུང་བྱེད་དོ་༑༑་༑༑
བར་སྡོམ་ལ་༑ ཐུན་མོང་མིན་པ་བརྒྱ་རྩ་བརྒྱད་༑༑ ༼༥༽ དགེ་སློག་ཐུན་མོང་བདུན་བཅུ་གཉིས་༑༑ བརྒྱ་དང་བརྒྱད་བཅུར་གནས་པ་དག་༑༑ ལྟུང་བྱེད་འབའ་ཞིག་གྱུར་པ་ཡིན་༑༑ སྒྲོད་དང་མ་བསྐོས་ཉི་ནུབ་དང་༑༑ ཟས་དང་ཆོས་གོས་གཉིས་དག་དང་༑༑ དོན་མཐུན་གྲུ་དང་དབ༡་པ་གཉིས་༑༑ སྦྱོར་བཅུག་ཡང་ཡང་བསོད་པ་དང་༑༑ ཉལ་སར ༼༦༽ འདུག་དང་འགྲེང་བ་དང་༑༑ གདེང་མེད་ཉི་ཤུ་མ་ལོན་དང་༑༑ རས་ཆེན་ལྟུང་བ་བཅྭ་བརྒྱད་པོ་༑༑ བཀོལ་བའི་ལྷག་མ་འདིར་འདོད་དོ་༑༑
འཕགས་མ་དག་བདག་གིས་ལྟུང་བྱེད་ཀྱི་ཆོས་བརྒྱ་བརྒྱད་བཅུ་པོ་དག་བཏོབ་ཟིན་ཏོ་༑༑་དེ་ལ་བདག་གིས་འཕགས་མ་དག་ལ་ཅི་འདི་ལ་ཁྱེད ༼༧༽ ཡོངས་སུ་དག་གམ་ཞེས་དྲིའོ་༑༑ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའི་༑༑འདི་ལ་འཕགས་མ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ་༑༑་༑༑
----------
སྡོམ་ལ་༑ འོ་མ་ཤོ་དག་མར་དང་ནི་༑༑ ཞུན་མར་འབྲུ་མར་སྦྲང་རྩི ༼༢༢ཨ༡༽ དང་༑༑ དབུ་བ་ཉ་ཤ་ཤ་དང་ནི་༑༑ ཤ་སྐམ་བསླབ་སྡོམ་བྱིན་པའོ་༑༑
འཕགས་མ་དག་སོ་སོར་བཤགས་པར་བྱ་བའི་ཆོས་བཅུ་གཅིག་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་ལས་འབྱུང་ངོ་༑༑
ཡང་དགེ་སློང་མ་གང་མི་ན་བར་གཞན་གྱི ༼༢༽ ཁྱིམ་ནས་བདག་གི་དོན་དུའོ་མ་བླངས་ཏེ་འཐུང་ན་དགེ་སློང་མ་དེས་ཕྱི་རོལ་དཔྱར་ཁང་དུ་སོང་སྟེ་༑་དགེ་སློང་པ་རྣམས་ལ་འཕགས་མ་དག་བདག་ལ་སྨད་པར་བྱ་བའི་གནས་མི་རིགས་པ་སོ་སོར་བཤགས་པར་བྱ་བ་བྱུང་གིས་ཆོས་དེ་སོ་སོར་བཤགས་པར་བྱ་སྟེ་༑་ཆོས་འདི་ནི་སོ་སོར་བཤགས་པར ༼༣༽ བྱ་བའོ་༑༑
ཡང་དགེ་སློང་མ་གང་མི་ན་བར་གཞན་གྱི་ཁྱིམ་ནས་བདག་གི་དོན་དུ་ཞོ་དང་༑་མར་དང་༑་ཞུན་མར་དང་༑་འབྲུ་མར་དང་༑་སྦྲང་རྩི་དང་༑་བུར་མ་གྱི་དབུ་བ་དང་༑་ཉ་ཤ་དང་༑་ཤ་དང་༑་ཤ་སྐམ་བླངས་ཏེ་འཐུངས་སམ་ཟོས་ན་དགེ་སློང་མ་དེས་ཕྱི་རོལ་དབྱར་ཁང་དུ ༼༤༽ སོང་སྟེ་༑་དགེ་སློང་མ་རྣམས་ལ་འཕགས་མ་དག་བདག་ལ་སྨད་པའི་གནས་མི་རིགས་པ་སོ་སོར་བཤགས་པར་བྱ་བ་བྱུང་གིས་ཆོས་དེ་སོ་སོར་བཤགས་སོ་ཞེས་སོ་སོར་བཤགས་པར་བྱ་སྟེ་༑་ཆོས་འདི་ཡང་སོ་སོར་བཤགས་པར་བྱའོ་༑༑
སློབ་པ་དག་གི་ཁྱིམ་གང་དག་ན་དགེ་འདུན་གྱི་བསླབ ༼༥༽ པའི་སྡོམ་པས་བསྡམས་པར་གྱུར་པ་ལ་དགེ་སློང་མ་གང་སློང་མ་གང་སློ་བ་པ་དག་གིས་ཁྱིམ་གང་དག་དགེ་འདུན་གྱི་བསླབ་པའི་སྡོམ་པས་བསྡམས་པ་དེ་ལྟ་བུའི་ངག་ཏུ་སྔར་མགྲོན་དུ་མ་བོས་པར་སོང་སྟེ་༑་རང་གི་ལག་གིས་བཅའ་བ་དང་བཅའ་བ་དང་བཟའ་བ་བླངས་ནས་འཆའའམ་ཟ་ན་དགེ་སློང་མ་དེས་ཕྱི་རོལ ༼༦༽ དབྱར་ཁང་དུ་སོང་སྟེ་༑་དགེ་སློང་མ་རྣམས་ལ་འཕགས་མ་དག་བདག་ལ་སྨད་པའི་གནས་མི་རིགས་པ་སོ་སོར་བཤགས་པར་བྱ་བ་བྱུང་གིས་ཆོས་འདི་ཡང་སོ་སོར་འཆགས་ཞེས་སོ་སོར་བཤགས་པར་བྱ་སྟེ་༑་ཆོས་འདི་ཡང་སོ་སོར་བཤགས་པར་བྱ་བའོ་༑༑
འཕགས་མ་དག་བདག ༼༧༽ གིས་སོ་སོར་བཤགས་པར་བྱ་བའི་ཆོས་བཅུ་གཅིག་པོ་འདི་དག་བཏོན་ཟིན་ཏོ་༑༑་དེ་ལ་བདག་གིས་འཕགས་མ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ་༑༑ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ་༑༑འདི་ལ་འཕགས་མ་དག་ཡོངས་སུ ༼༢༢བ༡༽ དགན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ་༑༑་༑༑
----------
སྡོམ་ལ་༑ ཤམ་ཐབས་ལ་ནི་རྣམ་བརྒྱད་དང་༑༑ སྟེང་ག་ཡོགས་ལ་ནི་རྣམས་གསུམ་དང་༑༑ ཤིན་ཏུ་བསྡམས་ལ་སོགས་པ་དྲུག་༑༑ མགོ་ག་ཡོགས་ལ་སོགས་རྣམ་པ་ལྔ་༑༑ མཆོད་ལ་སོགས་པ་རྣམས་པ་ལྔ་༑༑ ༼༢༽ འདུས་ལ་སོགས་པ་རྣམ་པ་ལྔ་༑༑ འདུག་པར་བྱ་བ་བརྒྱད་དག་དང་༑༑ བྱིན་ལེན་བྱ་བ་བརྒྱད་རྣམས་སོ་༑༑
འཕགས་མ་དག་བསླབ་པར་བྱ་བའི་ཆོས་མང་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་ལས་འབྱུང་ངོ་༑༑
ཤམ་ཐབས་ཟླུམ་པོར་བགོ་བར་བསླབ་པར་བྱའོ་༑༑
༼༣༽ ཧ་ཅང་བརྗེས་པ་མ་ཡིན་པ་དང་༑
ཧ་ཅང་འཇོལ་བ་མ་ཡིན་པ་དང་༑
གླང་པོ་ཆེའི་སྣ་ལྟར་མ་ཡིན་པ་དང་༑
ཏ་ལའི་ལོ་མ་ལྟར་མ་ཡིན་པ་དང་༑
འབྲུའི་ཕུར་མ་ལྟར་མ་ཡིན་པ་དང་༑
སྦྲུལ་མགོའི་གདེངས་ཀ་ལྟར་མ་ཡིན་པ་དང་༑
ཤམ་ཐབས་རྐེད་པ་སྣང་བར་མི་བགོ་བར ༼༤༽ བསླབ་པར་བྱའོ་༑༑
ཆོས་གོས་ཟླུམ་པོར་བགོ་བར་བྱའོ་༑༑
ཆོས་གོས་ཧ་ཅང་བརྗེས་བ་མ་ཡིན་པ་དང་༑
ཧ་ཅང་འཇོལ་བ་མ་ཡིན་པར་བསྒོ་བར་བསླབ་པར་བྱའོ་༑༑
ཤིན་ཏུ་བསྡམས་པ་དང་༑
ལེགས་པར་བགོས་པ་དང་༑
སྒྲ་བསྐྱུང་བ་དང་༑
མིག་གི་ཡེང་བར་མི་བྱ་བ ༼༥༽ དང་༑
གཉའ་ཤིང་གས་ཙམ་ལྟ་ཞིང་འགྲོ་བ་དང་༑
ཆགས་པར་གྱུར་ཅིང་ཁྱིམ་གཞན་དུ་མི་འགྲོ་བར་བསླབ་པར་བྱའོ་༑༑
མགོ་མི་ག་ཡོགས་པ་དང་༑
མི་བརྗེ་པ་དང་༑
མི་གཟེར་བ་དང་༑
གཉའ་གོང་དུ་མི་བསྣོལ་བ་དང་༑
ལྟག་པར་མི་བསྣོལ་བར་ཁྱིམ་གཞན་དུ་འགྲོ་བར ༼༦༽ བསླབ་པར་བྱའོ་༑༑
མི་མཆོང་བ་དང་༑
ཙོག་བུ་མ་ཡིན་པ་དང་༑
བྲང་བས་མ་ཡིན་པ་དང་༑
དཀུར་མི་བསྟེན་པར་ཁྱིམ་གཞན་དུ་འགྲོ་བར་བསླབ་པར་བྱའོ་༑༑
ལུས་མི་བསྒྱུར་བ་དང་༑
ལག་པ་མི་དཀྱོག་པ་དང་༑
མགོ་མི་བསྒྱུར་བ་དང་༑
ཕྲག་པ་མི ༼༧༽ སྤྲད་པེ་དང་༑
ལག་པ་མི་སྦྲེལ་བར་ཁྱིམ་གཞོན་དུ་འགྲོ་བར་བསླབ་པར་བྱའོ་༑༑
སྟན་ལམ་བརྟགས་པ་དང་༑
ལུས་ཐམས་ཅད་ཀྱི་ལྕིད་ཀྱིས་མི་དབས་པ་དང་༑
རྐང་པ་མི་བསྣོལ་པ་དང་༑
བརླ་མི་བསྙོལ་བ་དང་བསྣོལ་བ་དང་༑
ལོང་བུའི་སྟེང་དུ་ལོང་བུ་མི་གཞག་པ་དང་༑
རྐང་པ་མི་དགུ༼༢༣ཨ༡༽ པ་དང་༑
རྐང་པ་མི་གདང་བ་དང་༑
མདོམས་མི་སྣང་བར་ཁྱིམ་གཞན་དུ་སྟན་ལ་འདུག་པར་བསླབ་པར་བྱའོ་༑༑
ལེགས་པར་ཟས་བླངས་པར་བསླབ་བར་བྱའོ་༑༑
མུ་དང་ཁད་ཆད་དུ་མ་ཡིན་པ་དང་༑
ཚོད་མ་དང་༑
མཉམ་པར་མ་ཡིན་པ་དང་༑
ཐར་ཆགས ༼༢༽ སུ་དང་༑
ལྷུང་བཟེད་ལ་བལྟ་བ་དང་༑
བཅའ་བ་དང་བཟའ་བ་མ་འོངས་པར་ལྟུང་བཟེད་མི་བཟེད་པ་དང་༑
ཡང་འདོད་པའི་ཕྱིར་འབྲས་ཆན་གྱི་ཚོད་མ་མི་དག་བ་པ་དང་༑
ཚོད་མས་འབྲས་ཆ་ན་མི་དག་བ་པ་དང་༑
བཅའ་བ་དང་བཟའ་བའི་སྟེང་དུ་ལྷུང་བཟེད་མི་བཟེད་བར་བསླབ་པར་བྱའོ་༑༑་༑༑
༼༣༽ སྡོམ་ལ་༑ ཟས་ལ་ལེགས་པར་བྱ་བ་དྲུག་༑༑ ཙུག་ཙུག་ལ་སོགས་རྣམ་པ་ལྔ་༑༑ འབྲུ་ནས་ཐ་དད་བྱེད་པ་ལྔ་༑༑ ལག་པ་བལྡང་ལ་སོགས་པ་ལྔ་༑༑ ལེགས་པར་ཟས་བཟའ་བར་བསླབ་པར་བྱའོ་༑༑
ཧ་ཅང་ཁམ་ཆུང་བའམ་༑༑་ཧ་ཅང་ཁམ་ཆེ་བ་དང་༑
ཁམ་རན་པ་དང་༑
ཁམ ༼༤༽ མ་གཟས་པར་ཁ་མི་གདང་བ་དང་༑
ཁམ་གྱིས་བཀང་སྟེ་མི་སྨྲ་བར་བསླབ་པར་བྱའོ་༑༑
ཙུག་ཙུག་མི་བྱ་བ་དང་༑
བལྕག་བལྕག་མི་བྱ་བ་དང་༑
ཧུ་ཧུ་མི་བྱ་བ་དང་༑
ཕུ་ཕུ་མི་བྱ་བ་དང་༑
ལྕེ་ཕྱུང་སྟེ་ཟས་མི་བཟའ་བར་བསླབ་པར་བྱའོ་༑༑
འབྲུ་ནས་ཐ་དད་དུ་མི་བྱ་བ་དང་༑
འཕྱས ༼༥༽ མི་གདགས་པ་དང་༑
མཁུར་བ་མི་སྤོ་བ་དང་༑
རྐན་མི་ཏོག་པ་དང་༑
ཁམ་འཕྲོར་མི་གཅད་པར་ཟས་བཟའ་བར་བསླབ་པར་བྱའོ་༑༑
ལག་པ་མི་བལྡག་པ་དང་༑
ལྟུང་བཟེད་མི་བྱོག་པ་དང་༑
ལག་པ་མི་སྤུང་པ་དང་༑
ལྷུང་བཟེད་མི་བསྐྱོམ་པ་དང་༑
མཆོད་རྟེན་འདྲ་བར་བཅོས་ཏེ ༼༦༽ ཟས་མི་བཟའ་བར་བསླབ་པར་བྱའོ་༑༑་༑༑
སྡོམ་ལ་༑ འཕྱ་ལ་སོགས་པ་རྣམ་པ་བཞི་༑༑ ལྷུང་བཟེད་ལ་ཡང་རྣམ་པ་བཅུ་༑༑ འགྲེང་བར་བྱེད་ལ་སོགས་པ་ལྔ་༑༑ མགོ་ག་ཡོགས་ལ་སོགས་རྣམ་པ་ལྔ་༑༑ དོ་ཀེར་ཅན་ལ་སོགས་པ་ལྔ་༑༑ གླང་ཆེན་ལ་སོགས་བཞོ་བ་ལྔ་༑༑ ལག ༼༧༽ ན་ཁར་བ་ལ་སོགས་དྲུག་༑༑ ན་བ་རྣམ་པ་གསུམ་རྣམས་སོ་༑༑
དྲུང་ན་འདུག་པའི་དགེ་སློང་མའི་ལྷུང་བཟེད་ལ་འཕྱས་གདགས་པའི་ཕྱིར་མི་བལྟ་བར་བསླབ་པར་བྱའོ་༑༑
ལག་པ་ཟས་དང་འབགས་པས་ཆུ་སྣོད་ལ་མི་གཟུང་བར་བསླབ་པར་བྱའོ་༑༑
དྲུང་ན་འདུག་པའི་དགེ་སློང་མ་ལ་ཟས་དང ༼༢༣བ༡༽ འཕགས་པའི་ཆུས་མི་གཏོར་བར་བསླབ་པར་བྱའོ་༑༑
ཁྱིམ་པ་འདུག་པ་ལམ་དྲིས་པར་ཆུ་ཟས་དང་འབགས་པ་ཁྱིམ་གཞན་དུ་མི་དབོ་བར་བསླབ་པར་བྱའོ་༑༑
ལྟུང་བཟེད་ཀྱི་ནང་དུ་ཟས་ཀྱི་ལྷག་མ་བླུགས་ཏེ་མི་ད་ཕོ་བར་བསླབ་པར་བྱའོ་༑༑
འོག་གཞི་མེད་པའི་ས་ཕྱོགས་སུ་ལྟུང་བཟེད་མི ༼༢༽ གཞག་པར་བསླབ་པར་བྱའོ་༑༑
གད་ཁམ་ཡིན་པ་དང་༑་ག་ཡང་ཁམ་ཡིན་པ་དང་༑་དཀན་གཟར་པོ་མ་ཡིན་པར་ལྟུང་བཟེད་གཞག་པར་བསླབ་པར་བྱའོ་༑༑
འགྲེང་སྟེ་ལྟུང་བཟེད་མི་བཀྲུ་བར་བསླབ་པར་བྱའོ་༑༑
གད་ཁ་མ་ཡིན་པ་དང་༑་ག་ཡང་ཁ་མ་ཡིན་པ་དང་དཀན་གཟར ༼༢༽ པོ་མ་ཡིན་པར་ལྟུང་བཟེད་བཀྲུ་བར་བསླབ་པར་བྱའོ་༑༑
འབབ་ཆུ་དྲག་པོའི་རྒྱུན་ལས་བཟློག་སྟེ་ལྟུང་བཟེད་ཀྱིས་ཆུ་མི་བཅུ་བར་བསླབ་པར་བྱའོ་༑༑
མི་ན་བར་འདུག་པ་ལ་འགྲེང་སྟེ་ཆོས་མི་བཤད་པར་བསླབ་པར་བྱའོ་༑༑
མི་ན་བར་ཉལ་བ་ལ་འདུག་སྟེ་ཆོས་མི་བཤད་པར་བསླབ་པར ༼༤༽ བྱའོ་༑༑
མི་ན་བར་སྟན་མཐོན་པོ་ལ་འདུག་པ་ལ་སྟན་དམའ་བ་ལ་འདུག་སྟེ་ཆོས་མི་བཤས་པར་བསླབ་པར་བྱའོ་༑༑
མི་ན་བར་མདུན་དུ་འགྲོ་བ་ལ་ཕྱི་ནས་འགྲོ་ཞིང་ཆོས་མི་བཤད་པར་བསླབ་པར་བྱའོ་༑༑
མི་ན་བར་ལམ་ནས་འགྲོ་བ་ལ་ལམ་གྱི་འགྲམ་ནས་འགྲོ་ཞིང་ཆོས་མི་བཤད་པར ༼༥༽ བསླབ་པར་བྱའོ་༑༑
མི་ན་བར་མགོ་ག་ཡོགས་པ་དང་༑
བརྗེས་པ་དང་༑
གཟར་བ་དང་༑
གཉའ་གོང་དུ་བསྣོལ་བ་དང་༑
ལྟག་པར་བསྣོལ་བ་ལ་ཆོས་མི་བཤད་པར་བསླབ་པར་བྱའོ་༑༑
མི་ན་བར་སྐྲ་དོ་ཀེར་ཅན་དང་༑
ཞྭ་གྱོན་པ་དང་༑
མགོ་ཅོད་པན་ཅན་དང་༑
མགོ་ཕྲེང་བ་ཅན་དང་༑
མགོ ༼༦༽ དཀྲིས་པ་ལ་ཆོས་མི་བཤད་པར་བསླབ་པར་བྱའོ་༑༑
མི་ན་བར་གླང་པོ་ཆེ་ཞོན་པ་དང་༑
རྟ་ཞོན་པ་དང་༑
ཁྱོགས་ན་འདུག་བ་དང་༑
བཞོན་པའི་སྟེང་ན་འདུག་པ་དང་༑
མཆིལ་ལྷམ་གྱོན་པ་ལ་ཆོས་མི་བཤད་པར་བསླབ་པར་བྱའོ་༑༑
མི་ན་བར་ལག་ན་ཁར་བ་ཐོགས་པ་དང་༑
ལག་ན་གདུགས ༼༧༽ ཐོགས་པ་དང་༑
ལན་ན་མཚོན་ཐོགས་པ་དང་༑
ལག་ནར་ལ་གྲི་ཐོགས་པ་དང་༑
ལག་ན་དགྲ་ཆ་ཐོགས་པ་དང་༑
གོ་ཆ་གྱོན་པ་ལ་ཆོས་མི་བཤད་པར་བསླབ་པར་བྱའོ་༑༑
མི་ན་པར་འགྲེང་སྟེ་བཤང་གཅི་མི་བྱ་བར་བསླབ་པར་བྱའོ་༑༑
མི་ན་བར་ཆུའི་ནང་དུ་བཤང་གཅི་དང་༑་མཆིལ ༼༢༤ཨ༡༽ མ་དང་སྣ་བས་དང་༑་སྐྱུགས་པ་དང་༑་རླུགས་པ་མི་འདོར་བར་བསླབ་པར་བྱའོ་༑༑
གནོད་པ་བྱུང་བ་མ་གཏོགས་པར་ཤིང་ལ་མི་གང་ཙམ་ལས་མཐོར་མི་འཛེག་པར་བསླར་པར་བྱའོ་༑༑
འཕགས་མ་དག་བདག་གིས་བསླབ་པའི་ཆོས་མང་པོ་དག་བཏོན་ཟིན་ཏོ་༑༑་དེ ༼༢༽ ལ་བདག་གིས་འཕགས་མ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ་༑༑ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ་༑༑འདི་ལ་འཕགས་མ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ་༑༑་༑༑
----------
སྡོམ་ལ་༑ མངོན་སུམ་དྲན་པ ༼༣༽ མ་མྱོས་དང་༑༑ དེ་བཞིན་གང་མང་ངོ་བོ་ཉིད་༑༑ རྩྭ་རྣམས་བཀྲམ་པ་ལྟ་བུ་དང་༑༑ ཁས་བླང་བར་ཡང་བྱ་བའོ་༑༑
འཕགས་མ་དག་རྩོད་པ་ཞི་བར་བྱ་བའི་ཆོས་བདུན་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་ལས་འབྱུང་ངོ་༑༑
མངོན་སུམ་གྱིས་འདུལ་བར་འོས་པ་ལ་མངོན ༼༤༽ སུམ་གྱིས་འདུལ་བ་སྦྱིན་ནོ་༑༑
དྲན་པས་འདུལ་པར་འོས་པ་ལ་དྲན་པས་འདུལ་བ་སྦྱིན་ནོ་༑༑
མ་མྱོས་པས་འདུལ་བར་འོས་པ་ལ་མ་མྱོས་པས་འདུལ་བ་སྦྱིན་ནོ་༑༑
གང་ཚུལ་ཤིང་མང་པོ་སྦྱིན་པར་འོས་པ་ལ་ཚུལ་ཤིང་མང་པོ་སྦྱིན་ནོ་༑༑
དེའི་ངོ་བོ་ཉིད་ཚོལ་དུ་གཟུག་པར་འོས་པ་ལ་དེའི་ངོ་བོ ༼༥༽ ཉིད་ཚོལ་བ་སྦྱིན་ནོ་༑༑
རྩྭ་བཀྲམ་པ་ལྟ་བུར་འོས་པ་ལ་རྩྭ་བཀྲམ་པ་ལྟ་བུར་སྦྱིན་ནོ་༑༑
གང་ཁས་བླངས་པར་འོས་པ་ལ་ཁས་བླང་བར་བྱའོ་༑༑
རྩོད་པ་བྱུང་བར་གྱུར་པ་རྣམས་རྩོད་པ་ཞི་བའི་ཆོས་འདུན་པོ་འདི་དག་གིས་ཆོས་དང་འདུལ་བ་དང་སྟོན་པའི་བསྟན་པ་ཇི་ལྟ་བ་བཞིན་དུ་དུལ་བར ༼༦༽ བྱ་༑་ཞི་བར་བྱ་༑་རྣམ་པར་ཞི་བར་བྱའོ་༑༑
འཕགས་མ་དག་བདག་གིས་རྩོད་པ་ཞི་བར་བྱ་བའི་ཆོས་བདུན་པོ་དག་བཏོན་ཟིན་ཏོ་༑༑་དེ་ལ་བདག་གིས་འཕགས་མ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ་༑༑ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན ༼༧༽ གསུམ་དུ་དྲིའོ་༑༑འདི་ལ་འཕགས་མ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ་༑༑
འཕགས་མ་དག་བདག་གིས་སོ་སོར་ཐར་པའི་མདོ་གདོན་པའི་གླེང་གཞི་བཏོན་ཟིན་ཏོ་༑༑ཕམ་པར་འགྱུར་བའི་ཆོས་བརྒྱད་དང་༑་དགེ་འདུན་ལྷག་མའི་ཆོས་ཉི་ཤུ་དང་༑ ༼༢༤བ༡༽ སྤང་བའི་ལྟུང་བྱེད་ཀྱི་ཆོས་སུམ་བཅུ་རྩ་གསུམ་དང་༑་ལྟུང་བྱེད་ཀྱི་ཆོས་བརྒྱ་བརྒྱད་བཅུ་དང་༑་སོ་སོར་བཤགས་བར་བྱ་བའི་ཆོས་བཅུ་གཅིག་དང་༑་བསླབ་པའི་ཆོས་མང་པོ་དང་རྩོད་པ་ཞི་བར་བྱ་བའི་ཆོས་བདུན་པོ་དག་བཏོན་ཟིན་ཏོ་༑༑་བཅོམ་ལྡན་འདས་དེ་བཞིན་གཤེགས ༼༢༽ པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེའི་མདོར་གཏོགས་ཤིང་བསྡུས་པ་ནི་འདི་དག་གོ་༑༑་གང་གཞན་ནས་འབྱུང་བའི་ཆོས་ཀྱི་རྗེས་སུ་མཐུན་པའི་ཆོས་དེ་ལ་ཡང་ཁྱེད་རྣམས་འདུམ་པ་དང་༑་མཐུན་པ་དང་༑་དགའ་བ་དང་༑་མི་རྩོད་པར་སེམས་ཀུན་དུ་བསྲུང་བ་དང་༑ ༼༣༽ དྲན་པ་དང་༑་བག་ཡོད་པས་རྣལ་འབྱོར་དུ་བྱའོ་༑༑
བཟོད་པ་དཀའ་ཐུབ་དམ་པ་བཟོད་པ་ཡིན་༑༑་མྱ་ངན་འདས་པ་མཆོག་ཅེས་སངས་རྒྱས་གསུང་༑༑ རབ་ཏུ་བྱུང་བ་གཞན་ལ་གནོད་པ་དང་༑༑་གཞན་ལ་འཚེ་བ་དགེ་སྦྱོང་མ་ཡིན་ནོ་༑༑  མིག་ལྡན་འགྲོ་བ་ཡོད་པ་ཡིས་༑༑་ཉམ ༼༤༽ ང་བདག་ཇི་བཞིན་དུ་༑༑ མཁས་པས་འཚོ་བའི་འཇིག་རྟེན་འདིར་༑༑་སྡིག་པ་དག་ནི་ཡོངས་སུ་སྤང་༑༑ སྐུར་པ་མི་གདབ་གནོད་མི་བྱ་༑༑་སོ་སོར་ཐར་པའང་བསྡམ་པར་བྱ་༑༑  ཟས་ཀྱི་ཚོད་ཀྱང་རིག་པར་བྱ་༑༑་བས་མཐའི་གནས་སུ་གནས་པར་བྱ་༑༑ ལྷག་མའི་སེམས་ལ་ཡང ༼༥༽ དག་སྦྱོར་༑༑་འདི་ནི་སངས་རྒྱས་བསྟན་པ་ཡིན་༑༑  ཇི་ལྟར་བུང་བ་མེ་ཏོག་ལས་༑༑་ཁ་དོག་དྲི་ལ་མི་གནོད་པར་༑༑ ཁུ་བ་བཟིབས་ནས་འཕུར་བལྟར་༑༑་དེ་བཞིན་ཐུབ་པ་གྲོང་དུ་རྒྱུ་༑༑  བདག་གིས་རིགས་དང་མི་རིགས་ལ་༑༑་བརྟགས་པར་བྱ་སྟེ་གཞན་རྣམས་ཀྱི་༑༑ མི ༼༦༽ མཐུན་པ་དང་གཞན་རྣམས་ཀྱི་༑༑་བྱས་དང་མ་བྱས་རྣམས་ལ་མིན་༑༑ ལྷག་པའི་སེམས་ལ་བག་བྱ་སྟེ་༑༑་ཐུབ་པའི་བསླབ་གཞི་རྣམས་ལ་བསླབ་༑༑  ཉེར་ཞི་རྟག་ཏུ་དྲན་ལྡན་པའི་༑༑་སྐྱོབ་པ་མྱ་ངན་མེད་པ་ཡིན་༑༑ སྦྱིན་པས་བསོད་ནམས་རབ་ཏུ་འཕེལ་༑༑་ལེགས ༼༧༽ བསྡམས་དགྲ་སོགས་མི་འགྱུར་རོ་༑༑  དགེ་དང་ལྡན་པས་སྡིག་པ་སྤོང་༑༑་ཉོན་མོངས་ཟད་པས་མྱ་ངན་འདའ་༑༑ སྡིག་པ་ཐམས་ཅད་མི་བྱ་སྟེ་༑༑་དགེ་བ་ཕུན་སུམ་ཚོགས་པར་སྦྱད་༑༑  རང་གི་སེམས་ནི་ཡོངས་སུ་གདུལ་༑༑་འདི་ནི་སངས་རྒྱས་བསྟན་པ་ཡིན་༑༑ ལུས་ཀྱི་སྡོམ་པ་ལེགས་པ ༼༢༥ཨ༡༽ སྟེ་༑༑་ངག་གི་སྡོམ་པ་ལེགས་པ་ཡིན་༑༑  ཡིད་ཀྱི་སྡོམ་པའང་ལེགས་པ་སྟེ་༑༑་ཐམས་ཅད་དུ་ནི་སྡོམ་པ་ལེགས་༑༑ ཀུན་དུ་བསྡམས་པའི་དགེ་སློང་ནི་༑༑་སྡུག་བསྔལ་ཀུན་ལས་རབ་ཏུ་གྲོལ་༑༑  ངག་རྣམས་བསྲུང་ཞིང་ཡིད་ཀྱིས་རབ་བསྡམས་ཏེ་༑༑་ལུས་ཀྱིས་མི་དགེ ༼༢༽ བདག་མི་བྱེད་ཅིང་༑༑ ལས་ལམ་བཅུ་པོ་འདི་དག་རབ་སྦྱངས་ན་༑༑་དྲང་སྲོང་གསུངས་པའི་ལམ་ནི་ཐོབ་པར་འགྱུར་༑༑  སངས་རྒྱས་རྣམ་གཟིགས་གཙུག་ཐོར་ཐམས་ཅད་སྐྱོབ་༑༑་འཁོར་བ་འཇིག་དང་གསེར་ཐུབ་འོད་སྲུང་དང་༑༑ ཤཱཀྱ་ཐུབ་པ་གཏོམ་ལྷ་ཡི་ལྷ་༑༑་མི་འདུལ་ཁ་ལོ་སྒྱུར་བ ༼༣༽ བླས་མེད་༑༑  འཇིག་རྟེན་མགོན་པོ་སྐྱོབ་པ་མཅོག་༑༑་སངས་རྒྱས་དཔའ་བོ་འབདུན་པོ་དག་༑༑ གྲགས་ལྡན་རྣམས་ཀྱི་སོ་སོར་ཐར་༑༑་འདི་ནི་རབ་ཏུ་རྒྱས་པར་བཏོན་༑༑  འདི་ལ་སངས་རྒྱས་རྣམས་དང་གང་༑༑་སངས་རྒྱས་ཉན་ཐོས་རྣམས་ཀྱང་གུས་༑༑ འདི་ལ་གུས་དང་བཅས་གྱུར་པས་༑༑་འདུས ༼༤༽ མ་བྱས་པ་ཐོབ་པར་གྱིས་༑༑  བརྩམ་པར་བྱ་ཞིང་འབྱུང་བར་བྱ་༑༑་སངས་རྒྱས་བསྟན་ལ་འཇུག་པར་བྱ་༑༑ འདམ་བུའི་ཁྱིམ་ལ་གླང་ཆེན་བཞིན་༑༑་འཅི་བདག་སྡེ་ནི་གཞོམ་པར་བྱ་༑༑  གང་ཞིག་རབ་ཏུ་བག་ཡོད་པར་༑༑་ཆོས་འདུལ་འདི་ལ་སྦྱོད་གྱུར་པ་༑༑ སྐྱེ་བའི་འཁོར་བར་བ་སྤངས ༼༥༽ ནས་༑༑་སྡུག་བསྔལ་ཐ་མར་བྱེད་པར་འགྱུར་༑༑  ཕན་ཚུན་ཚུལ་ཁྲིམས་བསྲུང་བ་དང་༑༑་བསྟན་པ་འཕེལ་བར་བྱ་བའི་ཕྱི་༑༑ སོ་སོར་ཐར་པ་འདི་བཏོན་པས་༑༑་དགེ་འདུན་གྱིས་ནི་གསོ་སྦྱོང་བྱས་༑༑  གང་གི་ཕྱིར་ནི་མདོ་བཏོན་དང་༑༑་གང་ཕྱིར་གསོ་སྦྱོང་བྱས་གྱུར་པས་༑༑ ཚུལ ༼༦༽ ཁྲིམས་དེ་ནི་བསྲུང་བྱ་སྟེ་༑༑་ག་ཡང་རྔའི་རྩེ་མོ་ཇི་བཞིན་ནོ་༑༑  སོ་སོར་ཏར་པ་བཏོན་པ་ཡི་༑༑་བསོད་ནམས་གྲུབ་པ་གང་ཡོད་པ་༑༑ དེས་ནི་འཇིག་རྟེན་མ་ལུས་པ་༑༑་ཐུབ་དབང་གོ་འཕང་ཐོབ་པར་ཤོག་༑༑
དགེ་སློང་མའི་སོ་སོར་ཐར་པའི་མདོ་རྫོགས་སྷོ་༑༑་༑༑
དབང་ཕྱུག་དམ་པའི ༼༧༽ མགའ་བདག་དཔལ་ལྷ་བཙན་པོའི་བཀའ་ལུང་གིས་འཕགས་པ་གཞི་ཏམས་ཅད་ཡོད་པར་སྨྲ་བའི་འདུལ་བ་འཛིན་པ་ཁ་ཆེ་བྱེ་བྲག་ཏུ་སྨྲ་བའི་སློབ་དཔོན་ཛིན་མི་ཏྲ་དང་༑་ཞུ་ཆེན་གྱི་ལོཙྪ་བ་ཅོག་རོ་ཀླུའི་རྒྱལ་མཚན་གྱིས་བསྒྱུར་ཅིང་ཞུས་ཏེ་གཏན་ལ་ཕབ་པ་༑༑་༑༑